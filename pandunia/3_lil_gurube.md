# sam lil gurube

<small>"Three Little Pigs" sa pandunia bax. kitabu **thethedorn**.</small>

<p style="font-size:6em;text-align:center;">ğŸ·ğŸ·ğŸ·</p>

sa pase law mam gurube ada sam lil gurube. a le ni ada bas nyam pa
dona pa lole. sa den ya lole bas law, le senda lole pa dunia pa
lole serca zi kisme.

gurube num un ni pol suku werke. le mey ni wola werka i le bina ze
yu dom da suhi gras. gurube num dul werka lil max, a le plus lil ni
suku werke, i le bina zi dom sa xake. badu ce, lole gana i dansa
i mazu sa mey den.

gurube num sam tez werka sa tot den, i le bina zi dom sa petre. le
bal dom. le ha fay kan i duman tube. le rupa ka le bila jiwa sa bal
ya maxim bal fung.

sa nale, wolfe enda sa jin ya daw, ya sam gurube doma. le wida suhi
gras yu dom, i le sa nos nota gurube, ya sa jung. le fikra gurube si
bon nyam, i li boke mulu sana suy.

<p style="font-size:6em;text-align:center;">ğŸº</p>

wolfe darba mun, i loga: "lil gurube! lil gurube! bita me laya jung!
bita me laya jung!" a lil gurube wida wolfe yu day han sa cabi kong.
a le jawaba: "ni! ni! ni!" sa bada, wolfe xowa zi dante i loga:
"me nafasa i me nafasa i me parca ti dom!"

le nafasa i le nafasa i le parca dom! wolfe kaya boke maxim ka le
ken, a gurube num un enda far, pa dom ya lil gurube num dul.

wolfe kontinu sa lil daw. le pasa dom num dul, ya fatu sa xake. le
wida dom. le sa nos nota gurube, ya sa jung. li boke mulu bina suy
sa dur ya le fikra lole si bon nyam.

le darba mun, i loga: "lil gurube! lil gurube! bita me laya jung!
bita me laya jung!" a lil gurube wida wolfe yu koni or sa cabi kong.
a lole jawaba: "ni! ni! ni!" wolfe xowa zi dante i loga: "me
nafasa i me nafasa i me parca ti dom!"

<p style="font-size:6em;text-align:center;">ğŸŒ¬ï¸</p>

le nafasa i le nafasa i le parca dom! wolfe wola max ka bas, i le
proba kaca dul gurube sa sem sat, a le wola max ka bas, i le kapa nol
gurube! li day boke kayulu sa nol xe minus hawa. dul lil gurube
enda far sa maximi rape ka loli pede bila porta lole.

wolfe proba kaca lole sa lil daw. le jino kaca lole. a lole laya
pa petri dom i keleli kayula mun sa pice ya ze sa ante ya wolfe ken
kaca lole.

sam lil gurube fobu. lole jana wolfe wola nyama lole. ce si day day
fobi. wolfe ni gon nyama sa tot den i max max wola nyama sa dur ya
proba kaca gurube. sa ci mar le bila nos nota tot sam lole sa jung.
le jana sam lil gurube si bon nyam.

wolfe darba mun, i loga: "lil gurube! lil gurube! bita me laya
jung! bita me laya jung!" a lil gurube wida wolfe yu lil wang yen sa
cabi kong. a lole   : "ni! ni! ni!" wolfe xowa zi dante i
loga: "me nafasa i me nafasa i me parca tote yu dom!"

le nafasa i le nafasa. le nafasa i le nafasa. i le nafasa, i le
nafasa, i le nafasa, a le ni bila parca dom. sa fin, le day fatigi
nafasa. sun le ni bila nafasa max. le tingu pa sona i le lil
fikra.

ce si max ka bas. wolfe kina sa wen sa furia i loga le laya da duman
tube i le nyama lil gurube sa xam nyam. a sa dur ya le enda pa cate ya
dom, lil gurube fata garmi garmi fay i loka day pote ya suy pa fay.
bada, sa sem sat ya wolfe enda pa tal ya fay kan, lil gurube kaya
pote... a! wolfe enda jung ya garmi garmi suy!

<p style="font-size:6em;text-align:center;">ğŸ”¥</p>

lil gurube loka deke pa pote. wolfe jalu sa pote! i sam lil gurube
nyama le sa xami nyam.

