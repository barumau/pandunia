# tin lil gurube

<small>"Three Little Pigs" sa pandunia bax. kitabu **thethedorn**.</small>

<p style="font-size:6em;text-align:center;">ğŸ·ğŸ·ğŸ·</p>

sa pase law mam gurube tena tin lil gurube. a le ni tena bas nyam pa
dona pa lole. sa den da lole bas law, le senda lole pa dunia pa
lole serca zi kisme.

gurube num un ni pol suku werke. le mey ni wana werka i le bina ze
ca dom ca suhi gras. gurube num dul werka lil max, a le plus lil ni
suku werke, i le bina zi dom sa xake. badu ye, lole canta i dansa
i mazu sa mey den.

gurube num tin tez werka sa tot den, i le bina zi dom sa petre. le
bal dom. le ha fay kan i duman tube. le rupa ko le abla jiwa sa bal
yu maxim bal fung.

sa nale, wolfe gowa sa jin da daw, da tin gurube doma. le vida suhi
gras du dom, i le sa nos nota gurube, da sa jung. le fikra gurube si
bon nyam, i li boke mulu sana suy.

<p style="font-size:6em;text-align:center;">ğŸº</p>

wolfe darba mun, i loga: "lil gurube! lil gurube! plisa me laya jung!
plisa me laya jung!" a lil gurube vida wolfe du day han sa cabi kong.
a le jawaba: "ni! ni! ni!" sa bada, wolfe xowa zi dante i loga:
"me nafasa i me nafasa i me parca ti dom!"

le nafasa i le nafasa i le parca dom! wolfe kaya boke maxim ko le
ken, a gurube num un gowa far, pa dom da lil gurube num dul.

wolfe kontinu sa lil daw. le pasa dom num dul, da fatu sa xake. le
vida dom. le sa nos nota gurube, da sa jung. li boke mulu bina suy
sa dur da le fikra lole si bon nyam.

le darba mun, i loga: "lil gurube! lil gurube! plisa me laya jung!
plisa me laya jung!" a lil gurube vida wolfe du koni or sa cabi kong.
a lole jawaba: "ni! ni! ni!" wolfe xowa zi dante i loga: "me
nafasa i me nafasa i me parca ti dom!"

<p style="font-size:6em;text-align:center;">ğŸŒ¬ï¸</p>

le nafasa i le nafasa i le parca dom! wolfe wana max ko bas, i le
proba kaca dul gurube sa sam zaman, a le wana max ko bas, i le kapa nol
gurube! li day boke kayulu sa nol xe minus hawa. dul lil gurube
enda far sa maximi rape ko loli pede abla porta lole.

wolfe proba kaca lole sa lil daw. le jino kaca lole. a lole laya
pa petri dom i keleli kayula mun sa pice da ze sa ante da wolfe ken
kaca lole.

tin lil gurube fobu. lole jana wolfe wana nyama lole. we si day day
fobi. wolfe ni gon nyama sa tot den i max max wana nyama sa dur yu
proba kaca gurube. sa yi mar le abla nos nota tot tin lole sa jung.
le jana tin lil gurube si bon nyam.

wolfe darba mun, i loga: "lil gurube! lil gurube! plisa me laya
jung! plisa me laya jung!" a lil gurube vida wolfe du lil wang yen sa
cabi kong. a lole   : "ni! ni! ni!" wolfe xowa zi dante i
loga: "me nafasa i me nafasa i me parca tote du dom!"

le nafasa i le nafasa. le nafasa i le nafasa. i le nafasa, i le
nafasa, i le nafasa, a le ni abla parca dom. sa fin, le day fatigi
nafasa. sun le ni abla nafasa max. le tingu pa sona i le lil
fikra.

ye si max ko bas. wolfe kina sa wen sa furia i loga le laya ca duman
tube i le nyama lil gurube sa xam nyam. a sa dur da le gowa pa cate yu
dom, lil gurube fata garmi garmi fay i loka day pote da suy pa fay.
bada, sa sam zaman da wolfe gowa pa tal da fay kan, lil gurube kaya
pote... a! wolfe gowa jung da garmi garmi suy!

<p style="font-size:6em;text-align:center;">ğŸ”¥</p>

lil gurube loka deke pa pote. wolfe jalu sa pote! i tin lil gurube
nyama le sa xami nyam.

