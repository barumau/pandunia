# tri xiu goro

<small>"Three Little Pigs" a Pandunia baxa. be kitabu de **thethedorn**.</small>

<p style="font-size:6em;text-align:center;">üê∑üê∑üê∑</p>

a tele pas, mama goro ten tri xiu goro.
ama ya no ten bas yam to don to yamen.
un den a yamen si bas lau, ya mise yamen to dunia,
to yamen soka semen su gol a jiu.

un me goro no suka gung.
ya pul no vol gung e bina se su dom de gan gazo.
du me goro ye xiu mas di suka gung,
e ya bina se su dom de moka kane.
pos la, yamen cante e danse e van a pan un dia.

tri me goro ye teza gung a pan dia,
e ya bina se su dom de petra.
ya si lika dom,
jo ten tanur e duman tubo.
ya rupa ka ya bil lika di lipa a la masim lika hava.

a pos den, volfe move a karibu dau, a jo la tri goro ye dom.
ya vide gan gazo di dom,
e ya aroma la goro in la dom.
ya fikir la goro si bon yam,
e ya su boke ye kai sana yo sui.

<p style="font-size:6em;text-align:center;">üê∫</p>

la volfe fa darba la mun, e loga:
"xiu goro! xiu goro! cing kai la mun! cing kai la mun!"
ama la xiu goro ye vide la volfe su dai hande a la cavi kong.
ya javabu: "no! no! no!"
pos, la volfe fa xou se su dante e loga:
"mi hava e mi hava e mi parca tu su dom!"

ya hava e ya hava e ya parca la dom!
la volfe fa kai se su boke to masim jo ya bil,
ama un me goro ye ga,
to dom de du me xiu goro.

la volfe zoku a xiu dau.
ya pas du me dom, jo be sana va moka kane.
ya vide la dom.
ya aroma la goro a in.
ya su boke ye kai sana yo sui,
a sabu de ya fikir yamen si bon yam.

ya darba la mun, e loga:
"xiu goro! xiu goro! cing kai la mun! cing kai la mun!"
ama la xiu goro vide la volfe su gona ore a la cavi kong.
yamen javabu: "no! no! no!"
la volfe xou se su dante e loga:
"mi hava e mi hava e mi parca tu su dom!"

<p style="font-size:6em;text-align:center;">üå¨Ô∏è</p>

ya hava e ya hava e ya parca la dom!
volfe teste kape la du goro a sam zaman,
ama ya vol mas ka bas, e ya kape siro goro!
ya su dai boke be klus to siro xe de air.
la du xiu goro ye ga, masim rapide ka yamen su fute bil kino yamen.

la volfe teste kape yamen a xiu dau.
ya karibu kape yamen,
ama yamen lai to petra dom e kelele kai la mun
e a cen de la volfe ye bil kape yamen.

la tri xiu goro ye fobi.
yamen sabe la volfe ye vol yam yamen.
yamen si poli poli fobi.
la volfe no le yam a pan den,
e ya su yam vol be kai no toler bil.
ya zai bil aroma la pan tri goro a dom.
ya sabe la tri xiu goro si bon yam xe.

la volfe fa darba la mun, e loga:
"xiu goro! xiu goro! cing kai la mun! cing kai la mun!"
ama xiu goro vide la volfe su xiu huang yen a cavi kong.
yamen loga: "no! no! no!"
la volfe xou se su dante e loga:
"mi hava e mi hava e mi parca tumon su dom!"

ya hava e ya hava.
ya hava e ya hava.
e ya hava, e ya hava, e ya hava,
ama ya no bil parca vo dom.
a fin, ya poli fatige di hava.
sun ya no bil mas hava.
ya ting to xux,
e ya xiu fikir.

la si mas ka bas.
la volfe marca a gola a furi.
ya plan ya lai pas la duman tubo e ya yam xiu goro to xam yam.
ama a dur de ya eskale to dom su cati,
la xiu goro ye sana un poli garma di hogo e loka un dai sui ketel a hogo.
a pos, a sam zaman de la volfe lai to dipe de tanur,
la xiu goro fa kai la ketel...
ayo! volfe be padu to in de poli garma di sui!

<p style="font-size:6em;text-align:center;">üî•</p>

la xiu goro fa loka un daka a la ketel.
la volfe be boli a ketel!
e la tri xiu goro ye yam ya to xam yam.

