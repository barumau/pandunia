# shau baru su pati dante

![](http://www.pandunia.info/grafe/urse_dante/urse_01.png)

un suba, ma baru ya yau to la bazar.
da loga to shau baru:
"no yam yo kandi o keke a dura de mi a bazar."
shau baru ya loga:
"ya, ya, mama! mi san da. mi un dai baru. ching to vai!"
ma baru ya loga "sal" i da to vai.

![](http://www.pandunia.info/grafe/urse_dante/urse_02.png)

shau baru e unike. da fikir:
"mi zai bil fa eni she, ki mi vol!"

![](http://www.pandunia.info/grafe/urse_dante/urse_03.png)

shau baru ya move to vashi kamar.
da fikir "mi no vol vashi mi su dante a zai."
shau baru e dus.

![](http://www.pandunia.info/grafe/urse_dante/urse_04.png)

shau baru ya tire un shau kar a pan un kamar.
da vide la keke sanduku a meza.
da fikir "mi vol yam keke!"
a da memo: "a! mama haram mi yam keke."
shau baru no yam keke.

![](http://www.pandunia.info/grafe/urse_dante/urse_05.png)

shau baru ya vide la kandi botel a almari.
da fikir "mi vol yam kandi!"
a da memo: "a! mama haram mi yam kandi."
shau baru no yam kandi.

![](http://www.pandunia.info/grafe/urse_dante/urse_06.png)

shau baru vide la medu pote a alo almari.
da fikir:
"mama loga siro she tema de medu. mi bil yam medu!"
shau baru ya side a kursi i da yam shau medu.
medu ya hau guste!

![](http://www.pandunia.info/grafe/urse_dante/urse_07.png)

shau baru ya yam pan medu.

![](http://www.pandunia.info/grafe/urse_dante/urse_08.png)

pos, shau baru ya sense un sense, ki da no san, a boke.
da su dante pate!

![](http://www.pandunia.info/grafe/urse_dante/urse_09.png)

da kape la tele fon gi.
da loga: "salam! sual tu e dante dava ja? ching lai to mi! mi ha un pate dante!"

![](http://www.pandunia.info/grafe/urse_dante/urse_10.png)

la dava ja ya lai to baru famili su dom.
da loga: "sual tu yau mede?"
shau baru loga: "ya! mi ha pate dante!"

![](http://www.pandunia.info/grafe/urse_dante/urse_11.png)

la dava ja ya ching la shau baru ya side a kursi i kai se su boke.
"aha! un dante e poli dus! mi mus kape da to ekse"

![](http://www.pandunia.info/grafe/urse_dante/urse_12.png)

la dava ja ya jusha yo dava she to dante nama a karibu de dus dante.
shau baru no sente la pate de zai.

![](http://www.pandunia.info/grafe/urse_dante/urse_13.png)

la dava ja ya tire la dante va pinse gi.
a la dante no lai!

![](http://www.pandunia.info/grafe/urse_dante/urse_14.png)

vaf ya lai mede la dava ja.
la dava ja i vaf ya tire la dante, a la dante no lai!

![](http://www.pandunia.info/grafe/urse_dante/urse_15.png)

mau ya lai mede la dava ja i vaf.
la dava ja i vaf i mau ya tire la dante, a la dante no lai!

![](http://www.pandunia.info/grafe/urse_dante/urse_16.png)

ekore ya lai mede la dava ja i vaf i mau.
la dava ja i vaf i mau i ekore ya tire la dante...

![](http://www.pandunia.info/grafe/urse_dante/urse_17.png)

la dante lai to vai!

![](http://www.pandunia.info/grafe/urse_dante/urse_18.png)

la dava ja ya loga to shau baru:
"la dus dante zai a vai.
ching memo uze un dante brosha a pan un suba i a pan un sham!"
shau baru ya vode memo.

![](http://www.pandunia.info/grafe/urse_dante/urse_19.png)

shau baru loga: "shukra, dava ja i vaf i mau i ekore!"

![](http://www.pandunia.info/grafe/urse_dante/urse_20.png)

shau baru ya vashi da su dante va un dante brosha a pan un suba i sham.

![](http://www.pandunia.info/grafe/urse_dante/urse_21.png)

ma baru ya note la shau baru fa mas hau di hafiza se su dante.
mama loga: "tu e hau shau baru!"

