# xiu baru du pati dante

![](http://www.pandunia.info/grafe/urse_dante/urse_01.png)

un suba, ma baru ye yau to la bazar.
ya loga to xiu baru:
"no yam yo kandi o keke a dura de mi a bazar."
xiu baru ye loga:
"ye, ye, mama! mi sabe ya. mi un dai baru. cing to vai!"
ma baru ye loga "salam" e ya to vai.

![](http://www.pandunia.info/grafe/urse_dante/urse_02.png)

xiu baru si un zai. ya fikir:
"mi zai bil fa eni xe, ki mi vol!"

![](http://www.pandunia.info/grafe/urse_dante/urse_03.png)

xiu baru ye move to vaxi kamar.
ya fikir "mi no vol vaxi mi su dante a zai."
xiu baru si dus.

![](http://www.pandunia.info/grafe/urse_dante/urse_04.png)

xiu baru ye tire un xiu kar a pan un kamar.
ya vide la keke sanduku a meza.
ya fikir "mi vol yam ba keke!"
a ya memo: "a! mama haram mi yam ba keke."
xiu baru no yam ba keke.

![](http://www.pandunia.info/grafe/urse_dante/urse_05.png)

xiu baru ye vide la kandi botel a almari.
ya fikir "mi vol yam ba kandi!"
a ya memo: "a! mama haram mi yam ba kandi."
xiu baru no yam ba kande.

![](http://www.pandunia.info/grafe/urse_dante/urse_06.png)

xiu baru vide la medu pote a alo almari.
ya fikir:
"mama loga siro xe tema de medu. mi bil yam medu!"
xiu baru ye side a kursi e ya yam xiu medu.
medu ye bon guste!

![](http://www.pandunia.info/grafe/urse_dante/urse_07.png)

xiu baru ye yam pan medu.

![](http://www.pandunia.info/grafe/urse_dante/urse_08.png)

pos, xiu baru ye sense un sense, ki ya no sabe, a boke.
ya su dante pasi!

![](http://www.pandunia.info/grafe/urse_dante/urse_09.png)

ya kape la tele fon gi.
ya loga: "salam! sual tu si dante dava ja? cing lai to mi! mi ten un pasi dante!"

![](http://www.pandunia.info/grafe/urse_dante/urse_10.png)

la dava ja ye lai to baru famili su dom.
ya loga: "sual tu yau mede?"
xiu baru loga: "si! mi ten pasi dante!"

![](http://www.pandunia.info/grafe/urse_dante/urse_11.png)

la dava ja ye cing la xiu baru ye side a kursi e kai se su boke.
"aha! un dante si poli dus! mi mus kape ya to ekse"

![](http://www.pandunia.info/grafe/urse_dante/urse_12.png)

la dava ja ye juxa yo dava xe to dante nama a karibu de dus dante.
xiu baru no sente la pasi de zai.

![](http://www.pandunia.info/grafe/urse_dante/urse_13.png)

la dava ja ye tire la dante va pinse gi.
a la dante no lai!

![](http://www.pandunia.info/grafe/urse_dante/urse_14.png)

vaf ye lai mede la dava ja.
la dava ja e vaf ye tire la dante, a la dante no lai!

![](http://www.pandunia.info/grafe/urse_dante/urse_15.png)

mau ye lai mede la dava ja e vaf.
la dava ja e vaf e mau ye tire la dante, a la dante no lai!

![](http://www.pandunia.info/grafe/urse_dante/urse_16.png)

ekore ye lai mede la dava ja e vaf e mau.
la dava ja e vaf e mau e ekore ye tire la dante...

![](http://www.pandunia.info/grafe/urse_dante/urse_17.png)

la dante lai to vai!

![](http://www.pandunia.info/grafe/urse_dante/urse_18.png)

la dava ja ye loga to xiu baru:
"la dus dante zai a vai.
cing memo uze un dante broxa a pan un suba e a pan un xam!"
xiu baru ye vode memo.

![](http://www.pandunia.info/grafe/urse_dante/urse_19.png)

xiu baru loga: "xukra, dava ja e vaf e mau e ekore!"

![](http://www.pandunia.info/grafe/urse_dante/urse_20.png)

xiu baru ye vaxi ya su dante va un dante broxa a pan un suba e xam.

![](http://www.pandunia.info/grafe/urse_dante/urse_21.png)

ma baru ye note la xiu baru fa mas bon di hafiza se su dante.
mama loga: "tu si bon xiu baru!"

