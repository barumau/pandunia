# lili baru du pashi dante

![](http://www.pandunia.info/grafe/urse_dante/urse_01.png)

un suba, ma baru ya yau do la bazar.
ye loga pa lili baru:
"no yam yo kandi o keke na dura da mi na bazar."
lili baru ya loga:
"ya, ya, mama! mi sabe ye. mi un dai baru. ching do ekso!"
ma baru ya loga "salam" e ye do ekso.

![](http://www.pandunia.info/grafe/urse_dante/urse_02.png)

lili baru si un zai. ye fikir:
"mi zai bil fa eni she jo mi vol!"

![](http://www.pandunia.info/grafe/urse_dante/urse_03.png)

lili baru ya move do vashi kamar.
ye fikir "mi no vol vashi mi su dante na zai."
lili baru si dus.

![](http://www.pandunia.info/grafe/urse_dante/urse_04.png)

lili baru ya tire un lili kar na pan un kamar.
ye vide la keke sanduku na meza.
ye fikir "mi vol yam ba keke!"
a ye memo: "a! mama haram mi yam ba keke."
lili baru no yam ba keke.

![](http://www.pandunia.info/grafe/urse_dante/urse_05.png)

lili baru ya vide la kandi botel na almari.
ye fikir "mi vol yam ba kandi!"
a ye memo: "a! mama haram mi yam ba kandi."
lili baru no yam ba kande.

![](http://www.pandunia.info/grafe/urse_dante/urse_06.png)

lili baru vide la medu pote na alo almari.
ye fikir:
"mama loga siro she tema da medu. mi bil yam medu!"
lili baru ya side na kursi e ye yam lili medu.
medu ya bon guste!

![](http://www.pandunia.info/grafe/urse_dante/urse_07.png)

lili baru ya yam pan medu.

![](http://www.pandunia.info/grafe/urse_dante/urse_08.png)

pos, lili baru ya sense un sense jo no sabe na boke.
ye su dante pasi!

![](http://www.pandunia.info/grafe/urse_dante/urse_09.png)

ye kape la tele fon gi.
ye loga: "salam! sual tu si dante dava ja? ching lai do mi! mi ten un pasi dante!"

![](http://www.pandunia.info/grafe/urse_dante/urse_10.png)

la dava ja ya lai do baru famili su dom.
ye loga: "sual tu yau mede?"
lili baru loga: "si! mi ten pasi dante!"

![](http://www.pandunia.info/grafe/urse_dante/urse_11.png)

la dava ja ya ching la lili baru ya side na kursi e kai se su boke.
"aha! un dante si poli dus! mi deve kape ye do ekse"

![](http://www.pandunia.info/grafe/urse_dante/urse_12.png)

la dava ja ya jusha yo dava she do dante nama na karibu da dus dante.
lili baru no sente la pasi ze zai.

![](http://www.pandunia.info/grafe/urse_dante/urse_13.png)

la dava ja ya tire la dante ha pinse gi.
a la dante no lai!

![](http://www.pandunia.info/grafe/urse_dante/urse_14.png)

vaf ya lai mede la dava ja.
la dava ja e vaf ya tire la dante, a la dante no lai!

![](http://www.pandunia.info/grafe/urse_dante/urse_15.png)

mau ya lai mede la dava ja e vaf.
la dava ja e vaf e mau ya tire la dante, a la dante no lai!

![](http://www.pandunia.info/grafe/urse_dante/urse_16.png)

ekore ya lai mede la dava ja e vaf e mau.
la dava ja e vaf e mau e ekore ya tire la dante...

![](http://www.pandunia.info/grafe/urse_dante/urse_17.png)

la dante lai do ekso!

![](http://www.pandunia.info/grafe/urse_dante/urse_18.png)

la dava ja ya loga do lili baru:
"la dus dante zai na ekso.
ching memo uze un dante brosha na pan un suba e na pan un sham!"
lili baru ya vode memo.

![](http://www.pandunia.info/grafe/urse_dante/urse_19.png)

lili baru loga: "shukra, dava ja e vaf e mau e ekore!"

![](http://www.pandunia.info/grafe/urse_dante/urse_20.png)

lili baru ya vashi ye su dante ha un dante brosha na pan un suba e sham.

![](http://www.pandunia.info/grafe/urse_dante/urse_21.png)

ma baru ya note la lili baru fa mas bon di hafiza se su dante.
mama loga: "tu si bon lili baru!"

