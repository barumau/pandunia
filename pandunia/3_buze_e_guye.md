# tri mehe e gui

<small>tarjum da _Erjo_</small>


na tele pas, un gui be dom na nicha da un kiau, jo transe un rivo.
la gui ye ten un dus rupa. ya ten oko jo dai ka tasa, e nos jo long ka bele.

na un den, la gui ye audi un lili soni ze supra da kiau.
«ke jan ye marche na mi su kiau?» be krita la gui.
«oh! unike zai mi, lili mehe» be loga la lili mehe.
ya dai shush di loga, e fa zoku:
«mi marche do chau topo na jo mi vil yam do mi si gola».

«zai mi kape tu!» loga la gui.

«no, no!», be loga la lili buze.
«no kape mi, ze saba mi si lili lili. unike lili deng, e medi mehe ye vil mache, ya si mas dai».
«oke», be loga la gui.

<p style="font-size:6em;text-align:center;">👺</p>

na pos da lili zaman, un soni be audi ze supra da kiau.
«ke jan marcha na mi su kiau?», be krita la gui.
«oh! si mi, medi mehe. mi move do chau topo na jo mi vil yam do mi si gola», be loga medi mehe.
ya no shush loga.

«zai mi kape tu!» be loga la gui.

«no, no! no kape mi» be loga la medi mehe.
«lili deng, e dai mehe ye vil marche, ya si dai dai».
«oke» be loga la gui.

<p style="text-align:center;"><span style="font-size:3em;">🐐</span><span style="font-size:4.5em;">🐐</span><span style="font-size:6em;">🐐</span></p>

na pos da lili zaman, bari kelele be audi ze supra da kiau.
«ke jan marche na mi su kiau?», be krita la gui.
«mi, dai mehe», be loga la dai mehe ha dai soni.

«zai mi kape tu!» be loga la gui.

«ye, ching lai! mi ten du zong, ha yamen mi vil harabu tu su oko.
mi ten du dai jeng sheku, ha yamen mi vil parcha tu su oste.»

e na pos go, la dai mehe ye harabu gui su oko, e parcha la gui su oste, e lanse la gui do rivo.
pos go, ya marcha do chau topo.
na chau topo, pan mehe yam do se si gola.
yamen sun no ten la energi na fuka do dom.
e ga yamen zoku no kite, yamen zoku si gola.

<p style="font-size:6em;text-align:center;">🏞️</p>
	
