# tri mehe e gui

<small>tarjum da _Erjo_</small>


na tele pas, un gui be dom na nicha da un kiau, jo transe un rivo.
a gui ye ten un dus rupa. ya ten oko jo dai ka tasa, e nos jo long ka bele.

na un den, a gui ye audi un lili soni ze supra da kiau.
«ke jan ye marche na mi su kiau?» be krita a gui.
«oh! unike zai mi, lili mehe» be loga a lili mehe.
ya dai shush di loga, e fa zoku:
«mi marche do chau topo na jo mi vil yam do mi si gola».

«zai mi kape tu!» loga a gui.

«no, no!», be loga a lili buze.
«no kape mi, ze saba mi si lili lili. unike lili deng, e medi mehe ye vil mache, ya si mas dai».
«oke», be loga a gui.

<p style="font-size:6em;text-align:center;">👺</p>

na pos da lili zaman, un soni be audi ze supra da kiau.
«ke jan marcha na mi su kiau?», be krita a gui.
«oh! si mi, medi mehe. mi move do chau topo na jo mi vil yam do mi si gola», be loga medi mehe.
ya no shush loga.

«zai mi kape tu!» be loga a gui.

«no, no! no kape mi» be loga a medi mehe.
«lili deng, e dai mehe ye vil marche, ya si dai dai».
«oke» be loga a gui.

<p style="text-align:center;"><span style="font-size:3em;">🐐</span><span style="font-size:4.5em;">🐐</span><span style="font-size:6em;">🐐</span></p>

na pos da lili zaman, bari kelele be audi ze supra da kiau.
«ke jav marche na mi su kiau?», be krita a gui.
«mi, dai mehe», be loga a dai mehe ha dai soni.

«zai mi kape tu!» be loga a gui.

«ye, ching lai! mi ten du zong, ha yamen mi vil harabu tu su oko.
mi ten du dai jeng sheku, ha yamen mi vil parcha tu su oste.»

e na pos u, a dai mehe ye harabu gui su oko, e parcha a gui su oste, e lanse a gui do rivo.
pos u, ya marcha do chau topo.
na chau topo, pan mehe yam do se si gola.
yamen sun no ten a energi na fuka do dom.
e ga yamen zoku no kite, yamen zoku si gola.

<p style="font-size:6em;text-align:center;">🏞️</p>
	
