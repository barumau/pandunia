# tri behe e un gui

<small>tarjum da _Erjo_</small>

na tele pas, un gui be dom na nicha da un kiau, jo transe un rivo.
la gui ya ten un dus rupa. ye ten oko jo dai ka tasa, e nos jo long ka bele.

na un den, la gui ya audi un lili soni ze supra da kiau.
«ke jan ya marche na mi su kiau?» la gui ya krita.
«oh! un di zai mi, lili behe» un lili behe ya loga.
ye dai shush di loga, e fa zoku:
«mi marche do gazo topo na jo mi sha yam do mi si gola».

«zai mi kape tu!» loga la gui.

«no, no!», la lili buze ya loga.
«no kape mi, ze saba mi si lili lili. un di lili deng, e medi behe sha marche. ye si mas dai».
«oke», la gui ya loga.

na pos da lili zaman, un soni be audi ze supra da kiau.
«ke jan marcha na mi su kiau?», la gui ya krita.
«oh! si mi, medi behe. mi move do gazo topo na jo mi sha yam do mi si gola», la medi behe ya loga.
ye no shush di loga.

«zai mi kape tu!» la gui ya loga.

«no, no! no kape mi» la medi behe ya loga.
«lili deng, e dai behe sha marche. ye si dai dai».
«oke» be loga la gui.

![](http://www.pandunia.info/grafe/behe_e_gui.png "behe e gui")  
<small>Image designed by [Ajipebriana, brgfx, upklyak / Freepik](https://www.freepik.com)</small>

na pos da lili zaman, bari kelele be audi ze supra da kiau.
«ke jan marche na mi su kiau?», la gui ya krita.
«mi, dai behe», la dai behe ya loga ha dai soni.

«zai mi kape tu!» la gui ya loga.

«ya, ching lai! mi ten du korne, ha jo mi sha harabu tu su oko.
mi ten du dai jeng seku, ha jo mi sha parcha tu su oste.»

e pos la, la dai behe ya harabu gui su oko, e parcha la gui su oste, e lanse la gui do rivo.
pos la, ye marcha do gazo topo.
na gazo topo, pan behe yam do se si gola.
yemon sun no ten la energi do fuka do dom.
e gar yemon zoku no ga, yemon zoku si gola.

