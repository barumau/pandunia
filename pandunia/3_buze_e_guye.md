# tri behe e un gui

<small>trabaxa de _Erjo_</small>

a tele pas, un gui be dom a nica de un kio, jo transe un rivo.
la gui ye ten un dus rupa. ya ten yen jo dai ka tasa, e nos jo long ka bele.

a un den, la gui ye audi un xiu soni a supra de kio.
«ke jen ye marce a mi su kio?» la gui ye krita.
«oh! un di zai mi, xiu behe» un xiu behe ye loga.
ya dai xux di loga, e fa zoku:
«mi marce to gazo topo a jo mi xa yam to mi si gola».

«zai mi kape tu!» loga la gui.

«no, no!», la xiu buze ye loga.
«no kape mi, a sabu de mi si xiu xiu. un di xiu deng, e medi behe xa marce. ya si mas dai».
«oke», la gui ye loga.

a pos de xiu zaman, un soni be audi a supra de kio.
«ke jen marca a mi su kio?», la gui ye krita.
«oh! si mi, medi behe. mi move to gazo topo a jo mi xa yam to mi si gola», la medi behe ye loga.
ya no xux di loga.

«zai mi kape tu!» la gui ye loga.

«no, no! no kape mi» la medi behe ye loga.
«xiu deng, e dai behe xa marce. ya si dai dai».
«oke» be loga la gui.

![](http://www.pandunia.info/grafe/behe_e_gui.png "behe e gui")  
<small>Image designed by [Ajipebriana, brgfx, upklyak / Freepik](https://www.freepik.com)</small>

a pos de xiu zaman, bari kelele be audi a supra de kio.
«ke jen marce a mi su kio?», la gui ye krita.
«mi, dai behe», la dai behe ye loga va dai soni.

«zai mi kape tu!» la gui ye loga.

«ye, cing lai! mi ten du korne, va jo mi xa harabu tu su yen.
mi ten du dai jeng seku, va jo mi xa parca tu su oste.»

e pos la, la dai behe ye harabu gui su yen, e parca la gui su oste, e lanse la gui to rivo.
pos la, ya marca to gazo topo.
a gazo topo, pan behe yam to se si gola.
yamen sun no ten la energi to fuka to dom.
e gar yamen zoku no ga, yamen zoku si gola.

