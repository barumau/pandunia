# tri behe e un gui

<small>trabasha of _Erjo_</small>

a tele pas, un gui be dom a nicha of un kio, ki transe un rivo.
da gui ye ten un dus rupa. da ten ain, ki dai ka tasa, e nos ki long ka bele.

a un den, da gui ye audi un let son a supra of kio.
«ke jen ye marcha a mi se kio?» da gui ye krita.
«oh! un li nun mi, let behe» un let behe ye loga.
da dai shush li loga, e fa zoku:
«mi marcha to gazo stan, a ki mi vil yam to mi e gola».

«nun mi kape tu!» loga da gui.

«no, no!», da let behe ye loga.
«no kape mi, a sabab of mi e let let. un li let deng, e mide behe vil marche. da e mor dai».
«okei», da gui ye loga.

a pos of let zaman, un son be audi a supra of kio.
«ke jen marcha a mi se kio?», da gui ye krita.
«oh! e mi, mide behe. mi move to gazo stan, a ki mi vil yam to mi e gola», da mide behe ye loga.
da no shush li loga.

«nun mi kape tu!» da gui ye loga.

«no, no! no kape mi» da mide behe ye loga.
«let deng, e dai behe vil marcha. da e dai dai».
«okei» be loga da gui.

![](http://www.pandunia.info/grafe/behe_e_gui.png "behe e gui")  
<small>Image designed by [Ajipebriana, brgfx, upklyak / Freepik](https://www.freepik.com)</small>

a pos of let zaman, bari kelele be audi a supra of kio.
«ke jen marcha a mi se kio?», da gui ye krita.
«mi, dai behe», da dai behe ye loga a dai son.

«nun mi kape tu!» da gui ye loga.

«ye, plis kom! mi ten du korne, a ki mi vil harabu tu se ain.
mi ten du dai jeng seku, a ki mi vil parcha tu se oste.»

e pos da, da dai behe ye harabu gui se ain, e parcha da gui se oste, e lanse da gui to rivo.
pos da, da ye marcha to gazo stan.
a gazo stan, pan behe yam to se e gola.
damen sun no ten da energi to fuka to dom.
e si damen zoku no ga, damen zoku e gola.

