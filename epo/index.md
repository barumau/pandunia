---
hide:
  - footer
  - toc
---

# Pandunia

**halo, dunia!**
– Saluton, mondo!

Bonvenon al lerni pri Pandunia, la helpanta lingvo por internacia komerco kaj amikeco.

![](http://www.pandunia.info/grafe/halo_dunia.png "halo dunia!")  
<small>Bildo de [Freepik](http://www.freepik.com)</small>

## Kio estas Pandunia?

**Pandunia** estas simpla helpa mondlingvo
kiu helpas homojn interparoli
kiam ili ne havas iun alian komunan lingvon.

Ĉiuj vortoj de Pandunia estas internaciaj.
La bazaj vortoj de Pandunia estas similaj al anglaj vortoj
(sed ofte ankaŭ al alidevenaj vortoj),
kaj la aliaj vortoj venas el aliaj internacie gravaj lingvoj,
ekz. la franca, hispana, japana, ĉina, rusa, araba, hindia kaj la sŭahila.

Pandunia estas plimalpli interkomprenebla kun la angla en la baza nivelo.
Do vi povas uzi Pandunian jam nun ĉie en la mondo kie la angla estas komprenita
ekz. por rezervi hotelĉambron, akiri taksion, aĉeti memoraĵojn, kaj fari multajn aliajn aferojn.

Pandunia estas multe pli simpla por lerni ol la angla kaj aliaj naturaj internaciaj lingvoj ĉar ĝi estas regula kaj simpla.
Ĝi ne enhavas nenecesajn regulojn, _kiujn vi nur devus scii_.
Pandunia estas tiom simpla, ke ĝi baze enhavas [nur dek regulojn](B01_baze_kanun.md).
Ĉiuj povas lerni Pandunian ĝis bona nivelo en mallonga tempo!
Pandunia estus bonega internacia lingvo ĉar ĝi povus plibonigi internacian komunikadon tra la mondo.
Estus pli bone paroli bonan Pandunian ol malbonan anglan.


## Lernu ĝin tuj!

Pandunia estas skribata en la latina (t.e. angla!) alfabeto:  
A B C Ch D E F G H I J K L M N O P R S Sh T U V X Y Z

Ĉiuj literoj estas prononcata preskaŭ same kiel en Esperanto escepte:
**ch** = ĉ, **sh** = ŝ, **j** = ĝ, **x** = ks, **y** = j.

La litero **e** povus esti prononcata kiel meza vokalo /ə/ en neakcentitaj silaboj.

La skribsistemo de Pandunia estas preskaŭ laŭsona.
Unu sono = unu litero.

Oni akcentas la unuan silabon en mallongaj vortoj kaj la duan silabon en pli longaj vortoj.  
**méni jén kán báshe Englísh in Amérika.**
– Multaj homoj povas paroli la anglan en Ameriko.

Vortoj neniam ŝanĝiĝas en Pandunia.
Ili ne fleksias laŭ nombroj, kazoj, genroj, personoj, tempoj, ktp.

La normala vortordo estas subjekto–verbo–objekto.  
**mi love yu.**
– Mi amas vin.

![](http://www.kupsala.net/PanGlobish/grafe/Freepik_love.png)  
[Designed by Freepik](http://www.freepik.com)

Demandoj enhavas la saman vortordon.  
**yu love hu?**
– Kiun vi amas?  
**yu love mi, he?**
– Ĉu vi amas min?

Singularo kaj pluralo estas indikita per nombrovortoj.

**buk**
– unu aŭ multaj libroj  
**un buk**
– (unu) libro  
**du buk**
– du libroj  
**tri buk**
– tri libroj  
**meni buk**
– multaj libroj

Oni komparas adjektivojn kaj adverbojn per helpantaj vortoj:
**mor**
– pli;
**les**
– malpli;
**dan**
– ol; kaj
**sim**
– tiom kiel.

**mi es mor gud dan yu.**
– Mi estas pli bona ol vi.  
**no, mi es sim gud dan yu.**
– Ne, mi estas tiom bona kiel vi.  
**da bi tok mor rapid dan yu.**
– Li aŭ ŝi parolas pli rapide ol vi.

Tempo estas indikata per helpantaj verboj:  
**did**
– pasintaj agoj  
**vil**
– estontaj agoj  
**hav**
– kompletaj agoj kiuj ankoraŭ influas la nunan situacion  
**bi**
– daŭre pasantaj agoj

**di did lese mi se buk.**
– Ili legis mian libron.  
**vi hav lese meni buk.**
– Ni estas leginta multajn librojn.  
**mi bi lese un buk.**
– Mi estas leganta libron.  
**yu vil tok Pandunia.**
– Vi parolos Pandunian.

Frazfinaj partikuloj indikas kial oni diras la frazon,
ekz. ĉu ĝi estas deklaro, demando aŭ komando.  
**yu love kafe, he?**
– Ĉu vi ŝatas kafon? (demando)  
**yu love kafe, ye.**
– Vi ja ŝatas kafon.  
**yu love kafe, ne?**
– Vi ŝatas kafon, ĉu?


## Uzu ĝin!

Kiel vi vidas, oni povas lerni la bazaĵojn de Pandunia facile,
kaj ĝi estas eĉ pli facile se vi parolas iom da anglan!
Estas ankaŭ facile komenci uzi la lingvon tuj.
Do ne atendu!
Uzu Pandunian kun viaj amikoj en ĉiutaga vivo aŭ provu ĝin kun fremduloj dum vojaĝoj.
Ĝi funkcias!

Nun vi povas paroli en Pandunia en niaj interretaj grupoj.

- [Nia diskutforumo](https://pandunia.info/forum/) – ensaluto ne deviga!
- [Servilo en *Discord*](https://discord.gg/CgZ6nUpj)
- [Pandunia Fejsbuk-grupo](http://www.facebook.com/groups/pandunia)
- Telegram-kanaloj [en Esperanto](https://pandunia.telegramo.org/) kaj
  [en pandunia](https://t.me/joinchat/AAAAAENlKqzlMtGkrmf5rg).
- Debatejo en [Reddit](https://www.reddit.com/r/pandunia/)
- [Telefon-programo Amikumu](https://amikumu.com/) por trovi aliajn parolantojn
- Kanalo QQ: 717549404

Ne estas multe da parolantoj ankoraŭ
sed se _vi_ pensas ke Pandunia estas bona ideo, ankaŭ _aliuloj_ pensos same.
Do komencu uzi Pandunian nun kaj ni faru ĝin nia komuna lingvo!

![](http://www.pandunia.info/grafe/mome_loga_pandunia.png "vi tok pandunia!")  
<small>Bildo de [Freepik](http://www.freepik.com)</small>

Vi povas kontakti la kreinton de pandunio, Risto Kupsala, per la retpoŝta
adreso [risto@pandunia.info](mailto:risto@pandunia.info), kaj ankaŭ en la supre
menciitaj ret-lokoj.

## pandunia

![](http://www.pandunia.info/grafe/bandera.png "flago de Pandunia")

**de hol dunia, to hol dunia**  
– de la tuta mondo, por la tuta mondo
