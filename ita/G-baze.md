
# Le regole basilari del pandunia

Queste sono le regole basilari della lingua pandunia.
Più avanti in questo documento saranno descritte più dettagliatamente.

1.  **Parole globali**

    Il pandunia è una lingua globale in modo imparziale.
    Le parole internazionali che utilizza il pandunia sono prese in prestito da tutte le parti del mondo.
    Queste vengono adattate alla pronuncia e all'ortografia del pandunia.
    Viene riconosciuta una parola di base e da questa si possono costruire parole addizionali come si vedrà alla regola 10.

    [Per sapere di più!](L-lexe.md)

2.  **Spelling e pronuncia**

    Lo spelling è semplice e regolare.
    Ogni parola si pronuncia esattamente com'è scritta.
    Ogni lettera e ogni combinazione di lettere indicano sempre lo stesso suono.

    [Per sapere di più!](G-ABC.md)

3.  **Accento tonico regolare**

    Le parole di base sono accentate sulla vocale che precede l'ultima consonante della parola, p.es.
    *háu* ('buono'), *dúnia* ('mondo'), *báshe* ('lingua'), *amén* ('amen').
    L'accentazione delle parole composte si basa invece sull'accento delle diverse parole che le compongono: il componente principale riceve l'accento primario, mentre gli altri possono presentare un accento secondario, p.es.
    *trabásha* ('tradurre'), *dúnialìsme* ('globalismo'), *bàsh skóle* ('scuola di lingue').
    L'accento primario è qui indicato con un accento acuto (*á*) e il secondario con un accento grave (*à*).

4.  **Indicatori di classe lessicale**

    Le parole di Pandunia sono composte da una radice e da un indicatore di classe lessicale.
    Gli indicatori di classe lessicale sono vocali finali, che indicano chiaramente la parte del discorso della parola:
    *-i* per gli aggettivi,
    *-o* per gli avverbi,
    *-a* e *-u* per i verbi,
    e *-e* o qualsiasi altra lettera per i sostantivi.

    Questo sistema coerente è un fattore chiave della chiarezza grammaticale di Pandunia,
    e consente di derivare facilmente nuove parole da una singola radice.

5.  **Pronomi**

    I pronomi personali sono:  
    *me*
    'io',
    *tu* 'tu',
    *ho*
    'egli/ella/esso',
    *memen*
    'noi',
    *tumen*
    'voi',
    *homen* 'essi/esse'.
    
    I pronomi possessivi sono:  
    *me di* ~ *mi*
    'mio',
    *tu di* ~ *ti*
    'tuo',
    *ho di* ~ *hi*
    'suo',
    *memen di*
    'nostro',
    *tumen di*
    'vostro',
    *homen di*
    'loro'.
    
    I pronomi interrogativi sono:
    *que*
    'cosa',
    *qui jan*
    'chi',
    *que di* ~ *qui jan di*
    'di chi'.

    [Per sapere di più!](G-PRO.md)

6.  **Sostantivi**

    I sostantivi possiedono solo una forma, immutabile.
    La loro forma non è modificata a seconda di numero, genere o caso.
    Il numero è indicato dai numerali e dalle parole di quantità.
    La loro funzione è indicata dall'ordine delle parole o da una preposizione.

    [Per sapere di più!](G-NUM.md)

6.  **Numerali**

    I numeri cardinali sono:  
    0 *nil*, 1 *un*, 2 *du*, 3 *tri*, 4 *char*, 5 *pen*, 6 *luk*,
    7 *set*, 8 *bat*, 9 *nau*, 10 *des*.  
    Dopo il dieci:
    11 *des un*, 12 *des du*, 13 *des tri*,
    ecc.  
    Decine:
    20 *du des*, 30 *tri des*, 40 *char des*,
    ecc.  
    Centinaia:
    100 *un cent*, 200 *du cent*, 300 *tri cent*,
    ecc.  
    Migliaia:
    1000 *un kil*, 2000 *du kil*, 3000 *tri kil*,
    ecc.
    
    Il modo di costruire i numeri ordinali è posizionare il numero cardinale dopo il sostantivo.
    
    *parte un*
    – parte prima (la prima parte)  
    *parte du*
    – parte seconda (la seconda parte)  
    *parte tri*
    – parte terza (la terza parte)

    [Per sapere di più!](G-NUM.md)

8.  **Aggettivi**

    Gli aggettivi terminano in
    *-i*.
    L'aggettivo precede il sostantivo che modifica

    *rapi loge*
    – una parlata veloce.  

    [Per sapere di più!](G-ADJ.md)

9.  **Avverbi**

    Gli avverbi terminano in
    *-o*.
    L'avverbio precede il verbo che modifica.
    
    *tu rapo loga.*
    – Tu parli velocemente.

10. Verbi

    Il verbo non si coniuga in base a persona, numero o tempo.
    Il tempo si indica con i verbi ausiliari:
    
    - *bi*
      indica un'azione in corso.
    - *hav*
      indica un'azione completata il cui risultato ha un effetto sulla situazione presente.
    - *did*
      indica un'azione completata che non ha connessione con la situazione presente.
    - *vil*
      indica un'azione futura.

    [Per sapere di più!](G-V.md)

11. Ordine delle parole

    L'ordine delle parole è soggetto-verbo-oggetto (SVO).
    Quest'ordine viene usato sia nelle affermative sia nelle interrogative.
    
    Una frase passiva si costruisce con l'aiuto del verbo ausiliario passivo
    *be*.
    In alternativa è possibile utilizzare la costruzione con il pronome impersonale
    *von*.
    
    *pandunia be loga.*
    – Il pandunia è parlato.  
    *von loga pandunia.*
    – Si parla il pandunia.
    
    Nella _struttura a incastro_, il complemento oggetto del verbo transitivo rappresenta a sua volta il soggetto del verbo seguente.  
    *mi plis tu loga pandunia.*
    – Ti chiedo di parlare il pandunia. (lett. 'Chiedo (a te che) tu parli il pandunia.')
    
    I pronomi possono essere omessi quando sono ovvi o ridondanti.  
    *_mi_ plis _tu_ loga pandunia.*
    → *plis loga pandunia.*  
    – Per favore parla il pandunia.

12. Costruzione delle parole

    In pandunia le parole cambiano solo quando cambia il loro significato reale.
    Le parole non cambiano forma, invece, quando possiedono una diversa funzione grammaticale.
    Le parole composte sono create combinando gli elementi che le formano.
    La parola principale si trova alla fine.
    
    *posta*
    ('posta') +
    *kase*
    ('scatola') =
    *posta kase*
    ('cassetta delle lettere')

