
# 4. Pronomi

I pronomi possono sostituire sostantivi e sintagmi nominali.

## Pronomi personali

I pronomi personali si riferiscono alle persone.
Sono usati come sostituti di un nome di persona.

| Singolare   | Plurale      |
|:------------|:-------------|
| **mi**      | **mimen**    |
| io          | noi          |
| **tu**      | **tumen**    |
| tu          | voi          |
| **da**      | **damen**    |
| egli o ella | essi o esse  |

Tutti i pronomi possono essere usati per tutti i generi.
In pandunia i pronomi personali non specificano se la persona della quale si parla sia una donna o un uomo.
Per esempio alla terza persona una sola parola –
**da**
– si riferisce a donne, uomini e a persone di altri generi.
Si tratta di un pronome personale neutrale, che rappresenta chiunque nello stesso modo.

Ci sono tre pronomi plurali di prima persona.
**tumimen**
è il *noi* inclusivo che include l'ascoltatore: 'tu, io e altre persone'.
**damimen**
è il *noi* esclusivo che esclude l'ascoltatore: 'io e altre persone'.
Infine,
**mimen**
è il *noi* neutrale, che può essere tanto inclusivo quanto esclusivo.
È inoltre il pronome di prima persona plurale più comune,
laddove gli altri due sono usati solo occasionalmente.

I pronomi possessivi sono formati dal pronome personale e dalla particella possessiva
**su**.

| Singolare   | Plurale      |
|:------------|:-------------|
| **mi su**   | **mimen su** |
| mio         | nostro       |
| **tu su**   | **tumen su** |
| tuo         | vostro       |
| **da su**   | **damen su** |
| suo         | loro         |


## Pronome riflessivo

Il pronome riflessivo si usa quando il complemento oggetto di una frase coincide con il soggetto.

**se**
– stesso, medesimo

Nota! Il pronome riflessivo è unico per tutte le persone,
corrisponde dunque agli italiani _mi_, _ti_, _si_, _ci_, _vi_ e _si_

**mi visi se.**
– Io mi vedo.  
**da visi se.**
– Lei si vede. / Lui si vede. 
**mimen visi se.**
– Noi ci vediamo (vediamo noi stessi).

L'espressione
**semen**
si usa come pronome reciproco.

**semen**
– l'un l'altro

**mi i tu visi semen.**
– Io e tu ci vediamo (reciprocamente).  
**mimen visi semen.**
– Noi ci vediamo (l'un l'altro).


## Pronomi dimostrativi

I pronomi dimostrativi si usano con i sostantivi per specificarli.
I pronomi dimostrativi in pandunia sono:

**ye**
– questo (vicino al parlante)  
**vo**
– quello (lontano dal parlante)  
**la**
– quello (conosciuto sia dal parlante sia dall'ascoltatore)

Il dimostrativo prossimale
**ye**
indica cose che sono vicine a chi parla.
Il dimostrativo distale
**vo**
indica cose che sono lontane da chi parla.

**tu vol vo buku, he?**
– Vuoi quel libro?  
**no, mi vol ye buku, no vo.**
– No, voglio questo libro, non quello.

I dimostrativi possono fungere da soggetto e complemento oggetto proprio come i sostantivi.

**ye e hau.**
– Questo è buono.  
**vo e dus.**
– Quello è cattivo.  
**tu vol ye, he?**
– Vuoi questo?  
**no, mi vol vo.**
– No, voglio quello.

Quando il verbo è una parola lessicale,
c'è bisogno di una particella modale,
come **ya** o **no**,
tra il soggetto e il verbo.

**mi visi du jen.**
– Vedo due persone.  
**ye ya gani i vo no gani.**
– Questi canta e quegli non canta.

I pronomi prossimale e distale di base sono usati per introdurre un nuovo oggetto.
Il dimostrativo di argomento **la**, invece,
non specifica una distanza fisica,
ma è usato quando il parlante ha già menzionato l'oggetto o la persona in questione
e questo/a è nota a chi ascolta o è l'argomento del discorso.

**ye e mau. da vol yam vo mushu.**
– Questo è un gatto. Vuole mangiare quel topo.

**mi ha un mau i un vaf. la vaf e dai. da yam poli yam.**
– Ho un gatto e un cane. Il cane è grande. Mangia molto cibo.


### Uso astratto

I pronomi dimostrativi possono essere usati anche internamente al discorso.
In questo caso si riferiscono a entità astratte del discorso, non a oggetti concreti.
**la**
si riferisce a cose dette in precedenza,
**ye**
si riferisce a cose che si dicono in quel momento e
**vo**
si riferisce a cose che si stanno per dire.

**ye jumla e korte.**
– Questa frase è breve.

Nell'esempio precedente,
**ye jumla**
(_questa frase_) si riferisce alla frase che si sta pronunciando.

**mi seme vo: mi ai tu.**
– Io intendo questo: ti amo. OPPURE io intendo che ti amo.  
**mi ai tu. mi seme la.**
– Ti amo. Questo è ciò che intendo.

Nell'esempio sopra il pronome
**vo**
si riferisce al contenuto della frase seguente e
**la**
si riferisce al contenuto della frase precedente.


## Pronomi interrogativi

**ke**
è il pronome interrogativo generico.
Funziona come gli italiani _chi_ e _che cosa_.

**ke?**
– Chi o cosa?  

L'aggettivo interrogativo è sempre **ke**
e corrisponde agli italiani _quale_, _che_.

**ke she?**
– Cosa? (Che cosa?)  
**ke jen?**
– Chi? (Che persona?)  
**ke zaman?**
– Quando? (Che tempo?)  
**ke loka?**
– Dove? (Che luogo?)  
**ke mode?**
– Come? (Che modo?)  
**ke sabu?**
– Perché? (Che ragione?)

Anche gli aggettivi vengono trasformati in domanda con **ke**.

**ke nova?**
– Quanto nuovo?  
**ke koste?**
– Quanto costoso?  
**ke poli?**
– Quanti?  
**ke kam?**
– Quanto poco?  
**ke dai?**
– Quanto grande?  
**ke shau?**
– Quanto piccolo?

**tu ha ke dai di mau?**
– Hai un gatto quanto grande?


