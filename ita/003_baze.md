# Le basi del pandunia

Il pandunia è una lingua artificiale che possiede una grammatica minimalista e un vocabolario globale.

### Lettere e suoni

Il pandunia usa uno spelling sistematico nel quale
ogni suono è rappresentato sempre dalla stessa lettera o - nel caso di _ch_ e _sh_ - dagli stessi gruppi di lettere.

> A B Ch D E F G H I J K L M N O P R S Sh T U V X Y Z

Le vocali **a, e, i, o, u** sono pronunciate essenzialmente come in italiano.

Le consonanti sono:
**b**,
**ch** (suona come _c_ in _cielo_),
**d**,
**f**,
**g** (sempre gutturale come in _gatto_),
**h**,
**j**,
**k**,
**l**,
**m**,
**n**,
**p**,
**r**,
**s** (sempre sorda come in _sasso_),
**t**,
**v** (suona come _u_ in _uomo_),
**sh** (suona come _sc_ in _sciarpa_),
**y**,
**z**.

### Parole invariabili

Le parole non cambiano e non si flettono mai in pandunia
– neanche quando passano da una categoria lessicale ad un'altra!
La stessa parola, senza alcuna modifica della forma, può funzionare come sostantivo, aggettivo o verbo.

### Pronomi personali

| Persona  | Singolare         | Plurale      |
|:---------|:-----------------:|:------------:|
|          | **mi**            | **mimen**    |
| 1ª       | _io, me_          | _noi, ci_    |
|          | **tu**            | **tumen**    |
| 2ª       | _tu, te_          | _voi, vi_    |
|          | **da**            | **damen**    |
| 3ª       | _lui, lei_        | _loro_       |

### Struttura fondamentale della frase

La particella **ya** 'sì' può separare il soggetto e il verbo quando il soggetto è un sostantivo.

**mau ya yam.**
– Il gatto mangia.  
**jen ya sona.**
– La persona dorme.

Se il soggetto è un pronome personale, **ya** si omette.

**mi yam.**
– Io mangio.  
**tu sona.**
– Tu dormi.  
**da sona.**
– Lui / lei dorme.

L'ordine delle parole è generalmente soggetto-verbo-oggetto
– lo stesso dell'italiano!

**mi ai tu.**
– Io ti amo.

Quando il complemento oggetto è un sostantivo, viene distinto dal verbo attraverso un pronome dimostrativo, un numerale o un altro determinante.

**mi yam un pai.**
– Io mangio una torta.  
**tu yam ye pai.**
– Tu mangi questa torta.

### Negazione

Per negare una parola basta farla precedere da **no**.

**mi no sona.**
– Io non dormo.  
**tu yam no jen.**
– Tu (non) mangi nessuno.

### Essere

Il verbo
**e**
significa 'essere'.
Può essere omesso in frasi estremamente semplici.

**mi e jen.**
– Io sono una persona.  
**mi jen.**
– Io sono una persona.

Non si può omettere quando è parte di una costruzione verbale in serie.

**mi vol e mau.**
– Io voglio essere un gatto.  
**mi vol mau!**
– Io voglio un gatto!

### Parole polivalenti

Le parole del pandunia possono essere ambigue, perché spesso hanno più significati rispetto a quanto succede in italiano.

**da ai mau.**
– Lui ama i gatti. / Lei amava un gatto. / Lui/lei amerà il gatto.

Ma in realtà il significato è chiaro nel contesto reale:

**pre tri nen, mi ha du mau i un vaf. mi ha mas un fem ben. da ai mau!**
– Tre anni fa, io avevo due gatti e un cane. Avevo anche una figlia. _Lei amava i gatti!_

### Tempo

I tempi e gli aspetti sono espressi opzionalmente con l'aiuto di avverbi e verbi ausiliari, come
**zai**
(in questo momento),
**pas**
(nel passato),
**le**
(già) e
**sha**
(nel futuro).

**mi zai ai tu.**
– Ti sto amando.  
**mi pas ai tu.**
– Ti amavo / amai.  
**mi le ai tu.**
– Ti ho amato.  
**mi sha ai tu.**
– Ti amerò.

### Passivo

La voce passiva si forma con l'aiuto dell'ausiliare
**be**.

**tu be ai.**
– Tu sei amato.  
**mi be ai de tu.**
– Io sono amato da te.

### Modificare le altre parole

Per modificare un sostantivo lo si fa precedere dagli aggettivi.

**un neu ai**
– un nuovo amore  
**la hau pai**
– la buona torta

Per modificare un verbo lo si fa precedere dagli avverbi.
L'avverbio può essere segnalato con
**di**.

**mi hau (di) visi tu.**
– Ti vedo bene.  
**tu visi di ai da.**
– Evidentemente lo/la ami.

I modificatori si comparano con
**mas** 'più', **masim** 'il più, -issimo',
**min** 'meno', **minim** 'il meno' e **par** 'tanto... quanto'.
Il secondo termine di paragone è introdotto da **ka** 'di'.

**tu e mas sen ka mi.**
– Tu sei più vecchio di me.  
**tu e masim sen.**
– Tu sei il più vecchio/vecchissimo.

### Domande

Per formulare delle domande chiuse (alle quali si può rispondere con _sì_ o _no_), basta sostituire il verbo con lo schema "(verbo) **no** (verbo)" o aggiungere **he** 'eh' alla fine della frase.

**tu visi no visi mi?**
– Mi vedi?  
**tu visi mi, he?**
– Mi vedi, no?

Per formulare delle domande aperte, basta scrivere una frase affermativa e sostituire la parola in questione con
**ke**
'cosa, chi, quale'.

**tu ai ke?**
– Chi ami?  
**tu ai ke man?**
– Che uomo ami?  
**ke man ya ai tu?**
– Che uomo ti ama?  
**tu ai da ke poli?**
– Quanto lo/la ami?

### Comandi

Per dare un ordine, basta omettere il soggetto e cominciare la frase con il verbo.

**yam ye pai!**
– Mangia questa torta!  
**visi vo mau!**
– Guarda quel gatto!

