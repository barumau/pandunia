# Pandunian perusteet tiivistettynä

Pandunia on keinotekoinen kieli, jonka kielioppi on minimaalinen ja sanasto tasapuolisesti maailmanlaajuinen.

### Kirjoitus ja ääntäminen

Panduniaa kirjoitetaan äänteenmukaisella kirjoituksella,
jossa yksi kirjain tai kirjainyhdistelmä vastaa yhtä äännettä.

Vokaalit *a, e, i, o, u* äännetään niin kuin suomessa.

Konsonantit ovat:
*b*,
*ch* (äännetään kuin *tš* sanassa *tšekki*),
*d*,
*f*,
*g*,
*h*,
*j* (kuin *dž* sanassa *maharadža*),
*k*,
*l*,
*m*,
*n*,
*p*,
*r*,
*s*,
*sh* (suhu-*š* kuten sanassa *šakki*),
*t*,
*v*,
*y* (kuin suomen *j*),
*z* (soinnillinen kuin englannin kielen sanassa *zoo*).

### Taipumattomat sanat

Pandunian sanat eivät koskaan taivu
– eivät edes sanaluokkaa vaihtaessaan!
Samaa sanaa voi käyttää samassa muodossa niin substantiivina, adjektiivina kuin verbinäkin.

### Persoonapronominit

| Persoona | Yksikkö           | Monikko      |
|:---------|:-----------------:|:------------:|
|          | *me*              | *memen*      |
| 1.       |  minä             |  me          |
|          | *tu*              | *tumen*      |
| 2.       |  sinä             |  te          |
|          | *ho*              | *homen*      |
| 3.       |  hän, se          |  he          |

### Peruslauserakenteita

Lauseen sanajärjestys on subjekti–verbi–objekti,
mikä on myös suomessa yleisin sanajärjestys.

*me ama tu.*
– Minä rakastan sinua.



### Kieltäminen

Kielletyn sanan eteen pannaan pikkusana
*no*
'ei'.

*me no sona.*
– Minä en nuku.  
*tu yama no jan.*
– Sinä et syö ketään.

### Olla-verbi

*Olla*-verbi on panduniassa
*sa*
Sen voi jättää pois kaikista yksinkertaisimmissa lauseissa,
joissa on vain subjekti ja predikatiivi.

*me sa hom.*
– Minä olen ihminen.  
*me – hom.*
– Minä, ihminen.

Sitä ei voi jättää pois verbiketjusta.

*me vola sa mau.*
– Minä haluan olla kissa.  
*me vola mau!*
– Minä haluan kissan!

### Monikäyttöiset kantasanat

Monet kantasanat voivat toimia niin substantiivina, adjektiivina kuin verbinä.
Ainoastaan niiden pääte vaihtuu!

Pandunian sanat ovat monikäyttöisiä, ja sen vuoksi ne voivat joskus vaikuttaa epäselvemmiltä suomen sanoihin verrattuna.

*ho ama mau.*
– Hän rakastaa kissaa. / Hän rakasti kissoja. / Hän tulee rakastamaan kissoja.

Virkkeen asiayhteys selkeyttää sen merkityksen:

*a pre da tri nien, me hava du mau e un gau. me hava maxo un dote. ho ama mau!*
– Kolme vuotta sitten minulla oli kaksi kissaa ja koira. Minulla oli myös tytär. Hän rakasti kissoja!

### Aika

Panduniassa ei ole varsinaisia aikamuotoa.
Niiden sijasta käytetään apuverbejä ilmaisemaan ajankohtaa ja ajan kulkua.
Ajan kulkua ilmaistaan apuverbeillä
*zayo*
(parhaillaan) ja
*fino*
(jo), ja ajankohtaa ilmaistaan apuverbeillä
*paso*
(ennen) ja
*vilo*
(tulevaisuudessa).

*me zayo ama tu.*
– Minä parhaillaan rakastan sinua.  
*me paso ama tu.*
– Minä ennen rakastin sinua.  
*me fino ama tu.*
– Minä olen jo rakastanut sinua.  
*me vilo ama tu.*
– Minä tulen rakastamaan sinua.

### Passiivi

Passiivi muodostetaan käyttämällä verbipäätettä
*-u*
sekä passiivilauseen rakennetta.

*tu amu.*
– Sinua rakastetaan.  
*tu amu me.*
– Minua rakastat sinä.

### Muiden sanojen luonnehtiminen

Substantiivia luonnehditaan panemalla adjektiivimääre sen eteen.

*novi ame*
– uusi rakkaus  
*boni pai*
– hyvä piirakka

Verbiä luonnehditaan panemalla adverbimääre sen eteen.
Adverbin tunnus on
*-o*.

*me bono viza tu.*
– Minä hyvin näen sinut.  
*tu vizablo ama ho.*
– Sinä nähtävästi rakastat häntä.
*me multo ama tu.*
– Minä paljon rakastan sinua.  
*me ama tu multo.*
– Minä rakastan sinua paljon.

Määreitä vertaillaan pikkusanoilla
*max*
'enemmän, -mpi',
*maxim*
'eniten kaikista, -in',
*min*
'vähemmän',
*minim*
'vähiten kaikista' ja
*par*
'yhtä, saman verran'.
Vertailukohde esitellään apusanalla
*ka*
'kuin'.

*tu sa max juni ka me.*
– Sinä olet nuorempi kuin minä.  
*tu sa maxim juni.*
– Sinä olet kaikista nuorin.

### Kysyminen

Vaihtoehtokysymyksessä verbi korvataan "(verbi) *no* (verbi)" -rakenteella tai virkkeen loppuun lisätään apusana
*he*
'häh'.

*tu viza no viza me?*
– Näetkö sinä minut?  
*tu viza me, he?*
– Sinä näet minut, häh?

Hakukysymyksissä kysytyn asian paikalle pannaan sopiva kysymyssana,
joko
*que*
'mikä, mitä',
*qui*
'mikä, kumpi' tai
*quo*
'kuinka, missä määrin'.

*tu ama que?*
– Sinä rakastat ketä?  
*tu ama qui man?*
– Sinä rakastat mitä miestä?  
*qui man ama tu?*
– Mikä mies rakastaa sinua?  
*tu ama ho quo multo?*
– Sinä rakastat häntä kuinka paljon?

### Käskeminen

Käsky muodostetaan jättämällä subjekti pois ja aloittamalla lause suoraan verbillä.

*yama yi pai!*
– Syö tämä piirakka!  
*viza vi mau!*
– Katso tuota kissaa!

