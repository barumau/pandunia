
# 5. Substantiivit

## Taipumattomia

Asiansanat nimeävät esineitä ja asioita.
Panduniassa niihin ei sisälly lukumäärä, joten erillisiä yksikkö- ja monikkomuotoja ei ole.

**haus**
– talo tai taloja  
**mez**
– pöytä tai pöytiä  
**korse**
– tuoli tai tuoleja  
**sui**
– vesi, vettä  

Usein lukumäärä tiedetään, koska se on aikaisemmin mainittu samassa asiayhteydessä tai koska se on yleisessä tiedossa.
Esimerkiksi sanalla
**sol**
tarkoittaa yleensä aurinkokuntamme ainoaa aurinkoa ja sanalla
**lun**
maapallon ainoaa kuuta.

## Luku

Substantiiveilla on sama muoto yksikössä ja monikossa.

Substantiivin toistaminen on helppo tapa ilmaista monikkoa.

**haus haus**
– taloja ja taloja, monenlaisia taloja  
**buk buk**
= kirjoja ja kirjoja, monenlaisia kirjoja  


## Suku

Pandunian sanoilla ei ole minkäänlaista kieliopillista sukua tai luokkaa,
kuten maskuliinia, feminiiniä tai neutria.


## Yhdyssanat

Kaksi tai useampia sanoja voidaan liittää yhdyssanaksi.

Yhdyssanan viimeinen sana on edusosa eli yhdyssanan merkittävin osa.
Sitä ennen tulevat sanat toimivat määriteosana eli ne ainoastaan muokkaavat pääsanan merkitystä.

**sol fote**
– auringon valo  
**lun fote**
– kuun valo  
**lune sek**
– kuukivi  

