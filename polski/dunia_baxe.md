# Pandunia - jezyk światowych kontaktów
 
## Wstęp

Ten artykuł opisuje, dlaczego i jak Pandunia została stworzona, by
być równo światowym językiem pomocniczym.

## Pełny obraz

Wiele ludzi jest przyzwyczajonych do patrzenia na taką mapę świata. To sławna mapa w _odwzorowaniu Merkatora_. Niestety, okropnie
zniekształca powierzchnię lądową.

![](http://www.pandunia.info/grafe/karte_da_merkator.jpg "Odwzorowanie Merkatora")

Dlaczego tak jest? Ziemia jest trójwymiarową kulą i narysowanie jej
na płaskiej, dwuwymiarowej mapie, nie jest łatwe. Odwzorowania
równopowierzchniowe, jak _odwzorowanie Gall'a-Peters'a_ poniżej,
pokazują poprawnie pola lądów. Porównaj powierzchnie Grenlandii i
Afryki na tych dwóch mapach. W odwzorowaniu Merkatora Grenladia
wygląda na większą, ale odwzorowanie Gall'a-Peters'a pokazuje
poprawnie, że w rzeczywistości Afryka jest 14 razy większa od
Grenlandii.

![](http://www.pandunia.info/grafe/karte_da_peters.jpg "Odwzorowanie Gall'a-Peters'a")

Taki jest świat naturalny. Żyjemy też w świecie ludzkim, który jest
podzielony granicami między państwami. Na normalnej mapie
politycznej, rozmiary państw są zdefiniowane ich powierzchnią
geograficzną.

![](http://www.pandunia.info/grafe/karte_da_aria.png "Mapa według powierzchni")

Jakkolwiek, mapa poniżej jest oparta o populację państw, nie
ich powierzchnię geograficzną.

![](http://www.pandunia.info/grafe/karte_da_insania.png "Mapa według populacji 2002")

W naszej opinii, język ogólnoświatowy powinien reprezentować świat
ludzki. Każda część świata, każda kultura, powinna być traktowane
uczciwie i demokratycznie. Gramatyka powinna być łatwa dla każdego.
Cechy lig językowych, jak [standardowy język europejski](https://en.wikipedia.org/wiki/Standard_Average_European)
nie są odpowiednimi wskazówkami dla języka światowego. Gramatyka
powinna być raczej zbudowana z rzeczy uniwersalnie znanych lub
uniwersalnie uważanych za łatwe.


## Języki świata i języki światowe

15 najpowszechniej używanych języków świata jest wymienione w tabeli
poniżej. Tabela jest posortowana według liczby rodzimych
użytkowników. Te liczby są szacunkami opartymi na danych z Ethnologue
i Wikipedii.

| L. p.   | Język               | Rodzimi użytkownicy | Nierodzimi użytkownicy |
|:-------:|:--------------------|--------------------:|-----------------------:|
|  1      | Mandaryński chiński |        899 milionów |  178 milionów          |
|  2      | Angielski           |        500 milionów |  510 milionow          |
|  3      | Hiszpański          |        500 milionów |   70 milionów          |
|  4      | Hindi-urdu          |        438 milionów |  214 milionów          |
|  5      | Arabiski            |        290 milionów |  132 milionów          |
|  6      | Portugalski         |        230 milionów |   32 milionów          |
|  7      | Bengalski           |        226 milionów |   19 milionów          |
|  8      | Rosyjski            |        160 milionów |  115 milionów          |
|  9      | Pundżabski          |        146 milionów |    1 milionów          |
| 10      | Japoński            |        130 milionów |    1 milionów          |
| 11      | Niemiecki           |         95 milionów |   15 milionów          |
| 12      | Hausa               |         85 milionów |   65 milionów          |
| 13      | Francuski           |         80 milionów |  192 milionów          |
| 14      | Telugu              |         80 milionów |   12 milionów          |
| 15      | Indonezyjski        |         77 milionów |  204 milionów          |

Te liczby pokazują, że mandaryński chiński jest jak dotąd największym
językiem świata, licząc według rodzimych użytkowników, ale angielski
jest językiem z największą liczbą nierodzimych użytkowników. Liczby
użytkowników obu języków osiągają jeden miliard. Jakkolwiek, poniżej
są języki, których użytkownicy są też liczeni w setkach milionów.

Szacuje się, że na świecie używa się około 6000 różnych języków.

Jakkolwiek, rodzimi i nierodzimi użytkownicy 5 najpowszechniej
używanych języków razem sumują się do ponad połowy populacji świata.
Również te 5 języków dobrze reprezentuje różne typologie językowe i
reprezentują 5 głównych działów międzynarodowych słownictw.



## Pismo i wymowa

### Najpowszechniejszy alfabet

Na świecie jest wiele systemów pisma, niewiele z nich stało się
międzynarodowe. Chińskie znaki "hanzi" są używane w japońskim, gdzie
znane są jako "kanji". Pismo arabskie jest używane do zapisywania
języka urdu w Pakistanie i Indiach. Jakkolwiek, tylko alfabet
romański stał się naprawdę międzynarodowy. Jest używany przez w wiele
europejskich i amerykańskich języków, ale też przez języki
afrykańskie (w tym hausa i suahili) i przez kilka ważnych języków w
Azji, turecki, indonezyjski i wietnamski.

Standardowy chiński jest pisany chińskimi znakami, które tworzą
system tak skomplikowany, że dzieci w szkołach są najpierw uczone
alfabetu rzymskiego. Ten system romanizacji jest znany jako Pīnyīn.

Dlatego jest jasne, dlaczego Pandunia jest zapisywane alfabetem
rzymskim.

### Tylko pięć samogłosek

Angielski i chiński mają bogate zasoby samogłosek. Angielski ma od 14
do 20 samogłosek, zależnie od dialektu. Standardowy chński ma 9
samogłosek (i wiele więcej cech samogłosek innych niż jakościowe). To
stosunkowo duże liczby, zważając, że globalnie średni zasób
samogłosek to tylko od 5 do 6 samogłosek.

Pandunia ma tylko 5 monoftongów: a, e, i, o, u. Pod tym względem,
blisko jej do takich języków jak hiszpański, suahili, japoński i
indonezyjski, które mają proste zasoby samogłosek.

### Powszechne spółgłoski

Zasób spółgłosek Panduni jest mniejszy niż angielskiego,
mandaryńskiego i polskiego. Większość liter spółgłosek jest wymawiana
tak samo we wszystkich trzech językach. Tabela poniżej pokazuje, jak
spógłoski są mapowane z Panduni na angielski i mandaryński. Dźwięki,
które są w angielskim, mandaryńskim i polskim, ale nie w Panduni, są
umieszczone w nawiasach.

|                    | Pandunia    | Angielski     | Mandaryński Pinyin | Polski                          |
|--------------------|-------------|---------------|--------------------|---------------------------------|
| Nosowe             | m n ng      | m n ng        | m n ng             | m n ng (m' ń)                   |
| Zwarte             | p b t d k g | p b t d k g   | p b t d k g        | p b t d k g (p' b' t' d' k' g') |
| Płynne             | l r y w     | l r y w       | l r y w (yü)       | l r j ł (l' r')                 |
| Syczące            | s z x       | s z sh (zh)   | s z* sh (x)        | s z sz (ż sz' ż' ś ź ch ch')    |
| Szczelinowe        | f h         | f h (v th dh) | f h                | f h (w f' w')                   |
| Zwarto-szczelinowe | c j         | ch j          | ch zh (q j c)      | cz dż (c dz ć dź)               |


### Proste wzory sylab

Wzory sylab różnią się między językami. Na przykład w japońskim
najtrudniejszy typ sylaby to CVN, gdzie C to spółgłoska, V to
samogłoska a N to spółgłoska nosowa. To nadaje japońskiemu bardzo
wokaliczne brzmienie. Natomiast angielski i polski mogą mieć bardzo
trudne sylaby, na przykład "sprints" (CCCVNCC) w angielskim i
"przestępstw" (CCVCCVCCCCC) w polskim.

Pandunia jest gdzieś po środku. Większość słów składa się z prostych
sylab CV, ale są możliwe też bardzej skomplikowane, szczególnie w
międzynarodowo znanych słowach technicznych. Na przykład **kristal**
(kryształ) jest uznawany za skomplikowane słowo w Panduni. Z bardziej
złożonymi zapożyczeniami można sobie poradzić na dwa sposoby.

1. Wybrać prostszy wariant z innego języka. Na przykład słowo na
"projekt" jest wzięte z wersji francuskiej: **proje**.
2. Rozbić skupienia spółgłosek dodając samogłoski. Na przykład
"sport" stałoby się **esporte**. Wiele języków robi coś podobnego.
Porównaj portugalskie "esporte" i japońskie "supōtsu".


### Regularny zapis

Ortografia angielska jest notorycznie nieregularna. Pīnyīn został
stworzony później, w latach 1950-1959, ale niestety też ma kilka
nieregularności, po prostu dlatego, że w mówionym chińskim jest
więcej dźwięków niż jest liter w alfabecie rzymskim; ale nadal,  w 
porównaniu do angielskiego, Pīnyīn jest bardzo regularny. Na
przykład, angielskie rymy _my, sigh, lie,_ i _rye_ byłyby zapisane w
Pīnyīn jako _mai, sai, lai, rai_.

Pandunia może być zapisywana regularnie, bo ma mniej dźwięków mowy
(24) niż jest liter w podstawowym alfabecie rzymskim (26). Alfabet
Panduni to:  
a b c d e f g h i j k l m n o p r s t u v w x y z

Pandunia ma doskonałą zgodność liter i dźwięków. Jedna litera
odpowiada tylko jednej głosce. Głoska jest reprezentowana przez
dokładnie jedną literę. Każde słowo jest wymawiane tak, jak jest pisane.

### Łatwy akcent

Teksty w Pīnyīn są przeładowane znakami diakratycznymi jak w "Wǒmen
yě huì shuō zhōngguòhuá." Oznacają one tony. W standardowym chińskim
każda sylaba jest wymawiana jednym spośród czterech tonów lub
nieoznaczonym tonem neutralnym.

Angielski nie ma tonów, ale ma akcent. Akcent jest zmienny w
angielskim, więc pozycja akcentu jest nieprzewidywalna. W zapisanym
wyrażeniu, jak "totally fantastic personnel", nic nie wskazuje na to,
że każde słowo ma akcent na inna sylabę. Gdyby akcent był oznaczany
znakem diakryrycznym, wyglądałoby to mniej więcej tak: "tótally
fantástic personnél".

Tony są trudne do nauki dla ludzi nieprzyzwyczajonych do nich.
Zmienny akcent jest trudny do nauki dla ludzi przyzwyczajonych do
stałego akcentu. Ani ton ani zmienny akcent nie są potrzebne w języku
międzynarodowym.

Pandunia ma stały akcent. Pada on na sylabę przed ostatnią
spółgłoską. O tak: **mi wól lóga supér dúnia báxe.**

Pandunia nie ma tonu leksykalnego.



## Relatywnie prosta budowa

Języki mogą być skategoryzowane według dwóch parametrów.

- Czy słowo składa się kilku czy wielu części?
- Czy te części są łatwe do rozdzielenia, czy stopione?

Powszechnie używane języki mogą być według tych parametrów podzielone
na cztery typy.

1. Języki analityczne – Słowa składają się z niewielu, wyraźnych
   części.
    - mandaryński chiński
2. Języki analityczne fleksyjne – Słowa składają się z niewielu,
   połączonych części.
    - angielski
3. Języki aglutynacyjne – Słowa składają się z wielu, wyraźnych
   części.
    - japoński, indonezyjski, telugu
4. Języki syntetyczne fleksyjne – Słowa składają się z wielu,
   połączonych części.
    - hiszpański, portugalski, francuski
    - niemiecki, rosyjski, polski
    - hindi-urdu, bengalski, pundżabski
    - arabski, hausa

Zazwyczaj języki mieszają różne typy. Na przykład, w angielskim
liczba mnoga może być utworzona na kilka różnych sposobów. _Many a
cat_ jest wyrażeniem analitycznym składającym się z trzech osobnych
słów. _Cats_ jest słowem aglutynatywnym składającym się z dwóch
wyraźnych części (_cat_ i _-s_). _Leaves_ jest połączonym słowem,
składającym się z dwóch części (_leaf_ i _-s_).

Pandunia należy do pierwszego typu. Jest językiem analitycznym. Jej
słowa składają się z niewielu części, które są łatwe do
rozdzielenia. To dobra cecha, bo sprawia, że język jest łatwiejszy w
nauce i użyciu w porównaniu z językami, w których słowa zazwyczaj są
długie i składają się z wielu części.


### Części słowa

Słowo składa się z rdzenia i opcjonalnych zrostków dołączonych do
rdzenia. Języki przedrostkowe umieszczają zrostki przed rdzeniem, a
języki przyrostkowe umieszczają zrostki po rdzeniu. Niektóre języki
umieszczają zrostki po obu stronach albo nawet w środku rdzenia.
Zazwyczaj języki używają kilku różnych metod. Na przykład polski
używa i przedrostków (np. za-pis) i przyrostków (mił-ość).

Języki przyrostkowe są najpowszechniejsze. Języki indoeuropejskie,
telugu, chiński i japoński są głównie przyrostkowe.

Chiński nie ma fleksji. Słowa są tylko łączone w większe słowa.
Niektóre słowa mają specjalne znaczenie, gdy są częścią większego
słowa. Te tak zwane morfemy związane są z grubsza jak przyrostki.

Polski, angielski, hiszpański i hindustani używają głównie _systemu
rdzenia i zrostka_. Znaczenie jest zmieniane dodawaniem części
zależnych przed i po rdzeniu. Na przykład "balkoniki" składa się z
rdzenia _balkon_ i zrostków _-ik_ (który dodaje znaczenie małości) i
_-i_ (który nadaje liczbę mnogą). Większość zrostków nie może
pojawiać się sama i potrzebuje rdzenia.

Język arabski używa transfiksów (również znanych jako
[system rdzenia i wzoru](https://www.britannica.com/topic/root-and-pattern-system)).
Rdzeń składa się z (zazwyczaj trzech) spółgłosek i jest odmieniany
przez wprowadzanie wzorów samogłosek między nimi. Arabski ma też
wiele przedrostków i przyrostków do tworzenia dodatkowych słów.

Pandunia używa _systemu rdzenia i zrostka_. Zasady tego systemu są
znane większości ludzi. Nowe słowa mogą być łatwo tworzone.


### Szyk słów

W językach świata są używane różne szyki słów. Kilka najważnieszych
przestrzeni szyków słów to:

- Struktura zdania. Kolejność podmiotu (S), orzeczenia (V) i
  dopełnienia bliższego (O) w zdaniu przechodnim. Najpowszechniejsze
  struktury zdania to podmiot-orzeczenie-dopełnienie i
  podmiot-dopełnienie-orzeczenie (SOV).
- Kolejność liczebnika i rzeczownika. Liczebniki główne mogą albo
  poprzedzać (LiczRz) albo następować po (RzLicz) rzeczowniku.
- Kolejność przymiotnika i rzeczownika. Są dwie możliwe kolejności:
    1. Przymiotnik poprzedza rzeczownik (PrR)
    2. Przymiotnik następuje po rzeczowniku (RPr)
- Kolejność zdania podrzędnego i rzeczownika. Zdanie podrzędne może
  albo poprzedzać (ZdRz) albo następować po (RzZd) rzeczowniku.
- Kolejność przyimka i rzeczownika.
    1. Prepozycja poprzedza rzeczownik.
    2. Postpozycja następuje po rzeczowniku.

Tabela poniżej pokazuje, jakie są typowe szyki słów w kilku
ważnych językach świata.

| Język        | Zdanie   | Liczebnik | Przymiotnik | Podrzędne | Przyimek |
|--------------|:--------:|:---------:|:-----------:|:---------:|:--------:|
| Angielski    | SVO      | LiczRz    | PrR         | RzZd      | pre      |
| Chiński      | SVO      | LiczRz    | PrR         | ZdRz      | post     |
| Hiszpański   | SVO      | LiczRz    | RPr         | RzZd      | pre      |
| Hindi-urdu   | SOV      | LiczRz    | PrR         | ZdRz      | post     |
| Arabski      | VSO      | oba       | RPr         | RzZd      | pre      |
| Rosyjski     | SVO      | LiczRz    | PrR         | RzZd      | pre      |
| Francuski    | SVO      | LiczRz    | RPr         | RzZd      | pre      |
| Indonezyjski | SVO      | LiczRz    | RPr         | RzZd      | pre      |
| Japoński     | SOV      | LiczRz    | PrR         | ZdRz      | post     |
| Suahili      | SVO      | RzLicz    | RPr         | RzZd      | pre      |

Również inne szyki słów są możliwe. Na przykład w polszczyźnie,
która zazwyczaj używa szyku SVO w zdaniach oznajmujących, jest
możliwie praktycznie każdy szyk; na przykład zdania "Ala ma kota",
"Kota ma Ala" wyrażają to samo i należą do języka polskiego.

Jak można zauważyć w powyższej tabeli, języki nie są zgodne, co do
szyków słów. Istnieją trzy główne typy języków:

1. Języki, w których główne słowo pojawia się pierwsze mają zazwyczaj
   SVO, RzLicz, RPr, RzZd i prepozycje.
2. Języki, w których główne słowo pojawia się ostatnie mają zazwyczaj
   SOV, LiczRz, PrR, ZdRz i postpozycje.
3. Języki z mieszanymi lub wolnymi szykami zdań.

Trzeci typ jest najbardziej atrakcyjny dla międzynarodowego języka
sztucznego, który powinien być przyjazny dla wielu ludzi z różnymi
zwyczajami mówienia. To czyni język nie tylko uniwersalnym, ale też
bardziej interesującym!

Pandunia pozwala na różne szyki słów. Jest to osiągnięte głównie
zakończeniami czasowników -a i -u, które sygnalizują odwrotne szyki
zdań. W Panduni czasowniki mogą działać też jako przyimki.

**mi lova tu.** (SVO)  
**mi tu amu.** (SOV)  
Kocham cię.

**mi salta supra meza gawi.** (Ja skaczę, przekroczyć stół wysoki.)
**mi salta gawi meza supru.** (Ja skaczę, wysoki stół
jest-przekraczany)
Skaczę nad wysokim stołem.


 
## Słowa świata

### Światowe dziedzictwo słów

Angielski i hiszpański niosą dziedzictwo łaciny i greki, które
ogromnie wpłynęły na wszystkie języki Europy, Ameryki i i dalej, w
tym francuski, portugalski, włoski, niemiecki, polski i rosyjski.

Mandaryński chiński niesie sinickie dziedzictwo języka
starochińskiego, który ogromnie wpłynął na wszystkie inne języki
wschodniej Azji, w tym japoński, koreański, wietnamski i inne odmiany
chińskiego.

Hindi-urdu niesie dziedzictwo sanskrytu, który wpłynął też na inne
języki południowej i południowo-wschodniej Azji, w tym bengalski,
pendżabski, telugu, tamilski, birmański, khmerski, tajski, malajski i
indonezyjski.

Arabski i hindi-urdu (bardziej urdu niż hindi) niosą persko-arabskie
dziedzictwo, które ogromnie wpłynęło na języki w centralnej,
południowo-zachodniej, południowej, południowo-wschodniej Azji i
północnej, zachodniej i wschodniej Afryce, w tym turecki, perski,
bengalski, pendżabski, telugu, indonezyjski, hausa, wolof, amharski,
oromo, somalijski i suahili.

### Słowa zachodnie

Zazwyczaj słowa zachodnie mają nastepującą strukturę: przedrostek +
rdzeń + przyrostek. Zwykle rdzeń kończy się spółgłoską.

Na przykłąd w hiszpańskim rdzeń cort- (krótki) może być łączony z
zrostkami, by uzyskać różne rodzaje słów.

- Przymiotniki: corto (męski), corta (żeński)
- Rzeczownik: cortedad
- Czasownik: acortar

Polski używa podobnych zrostków.

- Przymiotniki: krótki, krótka
- Rzeczownik: krótkość
- Czasownik: skrócić

Pandunia zapożycza rdzenie z zachodnich słów. Cel to wybranie formy,
która brzmi znajomo dla użytkowników jak największej liczby języków,
jak to możliwe.

| Rdzeń Panduni | Polski | Angielski  | Portugalski | Hiszpański | Francuski  | Niemiecki  | Rosyjski   |
|---------------|--------|------------|-------------|------------|------------|------------|------------|
| **kort**      | krótki | short      | curto       | corto      | court      | kurz       | korotkiy   |
| **now**       | nowy   | new        | novo        | nuevo      | nouveau    | neu        | novıy      |
| **marc**      | marzec | march      | marcha      | marcha     | marche     | Marsch     | marš       |
| **post**      | poczta | post (mail)| (postal)    | posta      | poste      | Post       | počta      |

Przyrostki Panduni są dołączane do rdzeni. Oto kilka słów Panduni:
korti (krótki), korte (krótkość), korta (skracać), novi (nowy), nove
(nowość), nova (odnowić).


### Słowa sinickie

Słowa sinickie to słowa z języka średniochińskiego, które są używane
dziś w językach Azji wschodniej, w tym chińskich, japońskim,
koreańskim i wietnamskim. Słowa sinickie to słowa jednosylabowe lub
słowa złożone z elementów sylabicznych.

Średniochiński miał ton leksykalny. Dzisiejsze języki chińskie i
wietnamski mają tony, ale nie są one takie same jak w
średniochińskim. Japoński i chiński nie są językami tonalnymi, więc
zignorowały tony. Również Pandunia Pandunia ignoruje tony.
(Ignorowanie tonów jest jak ignorowanie akcentu tonicznego lub
akcentu dynamicznegoe w innych językach źródłowych.)

Średniochiński miał niewymawiane spółgłoski zwarte, które są
zazwyczaj pisane jako -p, -t i -k. Kantoński, wietnamski i koreański
zostawiają je, tak jak były. Mandaryński usunął je. Japoński dodał
samogłoski, by ułatwić wymowę. Pandunia zostawia końcowe spółgłoski
zwarte i dodaje normalne przyrostki części mowy.
 
| 字 | Rdzeń Panduni | Kantoński  | Mandaryński | Japoński   | Koreański  | Wietnamski |
|---|---------------|------------|-------------|------------|------------|------------|
| 水 | **suy**       | sui        | shuǐ        | sui        | su         | thuỷ       |
| 中 | **jung**      | zung       | zhōng       | chū        | jung       | trung      |
| 心 | **xim**       | sam        | xīn         | shin       | sim        | tâm        |
| 門 | **mun**       | mun        | mén         | mon        | mun        | (môn)      |
| 問 | **wen**       | man        | wèn         | mon        | mun        | vấn        |
| 讀 | **dug**       | duk        | dú          | doku       | dog        | đọc        |
| 出 | **cut**       | cœt        | chū         | shutsu     | chul       | xuất       |
| 索 | **sog**       | sok        | suǒ         | saku       | sæg        |            |
| 惡 | **ag**        | ok         | è           | aku        | ag         | ác         |

Używanie zrostków Panduni do rdzeni sinickich mogą na początku
wydawać się nietypowe, ale to nic nowego – sinickie slowa są już
odmieniane w koreańskim!



## Proste zdania

W tym rozdziale porównamy struktury zdań Panduni z polskim,
angielskim i chińskim.

Normalny szyk zdania to podmiot-orzeczenie-dopełnienie – tak jak w
polskim, angielskim i chińskim.

    Polski:     Ja kocham cię, a ty kochasz mnie.
    Angielski:  I love you, and you love me.
    Pandunia:   mi lova tu, tu lova mi.
    Chiński:    Wǒ ài nǐ, nǐ ài wǒ. (我爱你，你爱我。)

Czasownik **bey** jest używany, gdy pacjens pojawia się pierwszy w
zdaniu. (To tak zwana strona bierna.)

    Polski:     Jabłka były zjedzone.
    Angielski:  The apples were eaten.
    Pandunia:   apel bey niama.
    Chiński:    Píngguǒ bèi chī le. (苹果被吃了。)

**Bey** jest zapożyczeniem ze standardowego chińskiego, ale jest też
podobne do niektórych użyć polskiego "być" i angielskiego "to be".

    Polski:     To nie może być zjedzone.
    Angielski:  It can not be eaten.
    Pandunia:   ye no abla bey niama.
    Chiński:    Tā bù néng bèi chī. (它不能被吃。)

Jak chiński, Pandunia nie oznacza czasowników końcówkami jak "-ić"
lub słowami jak "to".

    Polski:     Zapraszam go do wypicia kawy.
    Angielski:  I invite him to drink coffee.
    Pandunia:   mi pliza ye niama kafe.
    Chiński:    Wǒ qǐng tā hē kāfēi. (我请他喝咖啡。)

W Panduni i chińskim, rzeczowniki mogą być w liczbie pojedynczej lub
mnogiej zależnie od otaczających je słów. Nie ma zakończenia liczby
mnogiej jak -i w polskim. Również czasowniki nie są odmieniane. Jedno
słowo w jednej słowie **si** jest używane zamiast _jestem, jest,
byłem, byliście, będziemy..._

    Polski:     To jest jabłko.
    Angielski:  It is an apple.
    Pandunia:   ye si apel.
    Chiński:    Tā shì píngguǒ. (他是苹果。)

    Polski:     To są jabłka.
    Angielski:  They are apples.
    Pandunia:   yemen si apel.
    Chiński:    Tāmen shì píngguǒ. (他们是苹果。)



## Pandunia - język globalny

![](http://www.pandunia.info/grafe/bandera.png "Flaga Panduni")


