# Pisownia Pandunii

Do zapisywania Pandunii używany jest podstawowy alfabet łaciński.
Oto alfabet Pandunii z odpowiadającymi im symbolami Międzynarodowego Alfabetu Fonetycznego (IPA).

| Pandunia | IPA     |
|:--------:|:-------:|
| a        | /a/     |
| b        | /b/     |
| c        | /tʃ≈tʂ≈tɕ/ |
| d        | /d/     |
| e        | /e/     |
| f        | /f/     |
| g        | /g/     |
| h        | /h≈x/   |
| i        | /i/     |
| j        | /dʒ≈dʐ≈dʑ/ |
| k        | /kʰ/    |
| l        | /l/     |
| m        | /m/     |
| n        | /n/     |
| o        | /o/     |
| p        | /pʰ/    |
| r        | /r≈ɹ/   |
| s        | /s/     |
| t        | /tʰ/    |
| u        | /u/     |
| v        | /w≈ʋ≈v/ |
| x        | /ʃ≈ʂ≈ɕ/ |
| y        | /j/     |
| z        | /z≈dz/  |

W Pandunii, podobnie jak w polskim, czyta się dokładnie jak się pisze. Żadna litera nie jest niema. Każdej literze odpowiada jedna głoska, zawsze ta sama.


## Spółgłoski

    p  b  f     m  v
    t  d  s  z  n  l  r
    c  j  x        y
    k  g  h

Większość spółgosek jest wymawiana tak jak w polskim. Więc wymowa **b, d, f, h, k, l, m, n, p, r, s, t, v, z** jest podobna i prosta.

Następujące spółgłoski są wymawiane inaczej w Panduni niż w języku polskim.

- **r**, najlepiej, by była drżąca jak w hiszpańskim _carro_. Inne wymowy są akceptowane.
- **x** jest zawsze wymawiane jak SZ w _szpital_.
- **c** jest zawsze wymawiane jak CZ w _czoło_.
- **j** jest zawsze wymawiane jak DŻ w _dżdżownica_.
- **n** jest wymawiane końcem języka z wyjątkiem w kombinacjach **nk** i **ng**, gdzie jest to miękkopodniebne /ŋ/ jak w _bank_ wymawianym szybko. Na końcu słowa, **g** w **ng** może być nieme. Więc słowo **pang** może być wymawiane /paŋ/ jak i /paŋg/.

## Samogłoski

Pandunia ma pięć samogłosek.

    i   u
    e   o
      a

Wymawia się je praktycznie jak w języku polskim. To czyste samogłoski, więc ich cechy nie zmieniają się podczas długiej wymowy.

Spółgłoski półotwarte **y** i **w** są wymawiane odpowiednio jak J i Ł w polskim.


### Akcent

Akcentuje się sylabę, która jest przed ostatnią spógłoską.

1. Słowa z tylko jedną sylabą są akcentowane. Np. máv.
2. Akcentuje się ostatnią sylabę w słowach, które kończą się spółgłoską. Np. hotél.
3. Akcentuje się przedostatnią sylabę w słowach które kończą się samogłoską. Np. nóvi, dúnia, musíke.

     dunia sa momi sundari planete.  
    /dúnia sá mómi sundári planéte./

     me vola loga komuni bax, le sa pandunia.  
    /mé wóla lóga komúni báx, lé sá pandúnia./


## Wielkość liter

Pandunia jest normalnie zapisywana tylko małymi literami (tj. minuskułą). Wielkie litery mogą być na początku zdań i nazw własnych, jak imiona osobowe i nazwy miejsc, ale nie jest to wymagane.

Są trzy powody, dlaczego wielkie litery są niepotrzebne.

1. Pismo odwzorowuje mowę, a w wymowie nie ma żadnych "wielkich głosek" w mowie na początku nazw własnych itp.
2. Większośc pism i alfabetów świata ma tylko jedną wielkość liter.
3. Używanie tylko małych liter jest prostsze.

Zauważ! Nie jest błędem używanie wielkich liter. Czasem ludzie robią to z nawyku, bo są do tego przyzwyczajeni w innych językach. Ale wciąż wielkie litery są niepotrzebne i niezalecane.

Wielkie litery są używane w standardowych międzynarodowych akronimach. Na przykład: 10 Mb (des mega bit), 100 Gb (hon giga bit), 2 mm (du mili metre), 1 kJ (un kilo jul).


## Sylabyfikacja

[-] Słowa mogą być dzielone na sylaby dywizem. Dywiz jest umieszczany między mówionymi sylabami. Na przykład: bin, ka-fe, yu-mor, pos-ta.


## Interpunkcja

[.] Każde zdanie może kończyć się kropką.

[?] pytania mogą kończyć się również znakiem zapytania.

[!] Wykrzyknik oznacza głośność lub nacisk.

[...] Trzy kropki (tj. wielokropek) może być używane do oznacznia niekompletnego zdania lub niepewności.

[:] Dwukropek oznacza początek wyjaśnienia lub listy.

[,] Przecinek oznacza małą pauzę lub przerwę między warunkami lub częściami listy.

W tekstach nieformalnych buźki, emotikony i emoji mogą być używane oznaczyć nastrój. Na przykład **:)** oznacza radość a **:(** oznacza smutek.

> **me vida te :)** = Ja widzę cię.  
> **me no vida te :(** = Ja nie widzę cię.


## Struktura słów

Najpowszechniejszą strukturą słów jest CVCV, gdzie C to spółgłoska, a V to samogłoska.

Najtrudniejszym możliwym słowem jest CLVCCVC, gdzie L to płynna spółgłoska (l lub r). Na przykład **kristal** jest takim słowem.

Początkowe spółgłoski są ograniczone do:

1. Jakiejkolwiek pojedynczej spółgłoski oprócz /ŋ/
2. Spógłoski zwartej + płynnej
    - pl, bl, kl, gl
    - pr, br, tr, dr, kr, gr

Środkowe skupienie spółgłosek są ograniczone do:

1. Spółgłoski zwarto-otwartej (m, n, ŋ, l, r) + zwartej lub zwarto-szczelinowej
    - mp, mb, nt, nd, nk, ng, nc, nj
    - lp, lb, lt, ld, lk, lg
    - rp, rb, rt, rd, rk, rg
2. Spółgłoski zwarto-otwartej + szczelinowej
    - ns, ls, rs
    - nz, lz, rz
    - nx, lx, rx
3. Spółgłoski szczelinowej + zwartej
    - ft, fk
    - st, sp, sk
    - zd, zb, zg
4. Spółgłoski zwartej + płynnej (spójrz wyżej)

Dozwolonymi końcowymi spółgłoskami są:
h, l, m, n, ng, r, s, v, x, y


