# Pandunian perussäännöt

1. **Kansainvälinen sanasto:**
   Pandunia on tasapuolisesti yleismaailmallinen kieli.
   Panduniaan lainataan kansainvälisiä sanoja kaikkialta maailmasta.
   Ne sovitetaan pandunian äänteisiin ja kirjoitusjärjestelmään.
   Samaan asiaan liittyvistä sanoista yksi perussana omaksutaan panduniaan ja loput johdetaan säännön 10 mukaan.
2. **Sanojen kirjoitus ja ääntäminen:**
   Panduniaa kirjoitetaan säännönmukaisesti.
   Kaikki sanat luetaan äänteenmukaisesti.
3. **Sanan painotus:**
   Jos sanassa on yksi tai kaksi tavua, ensimmäinen tavu on painollinen.
   Jos sanassa on kolme tai useampia tavuja, toinen tavu on painollinen.
4. **Pronominit:**
    - Personaapronominit ovat:
     **mi** _minä_, **tu** _sinä_, **ya** _hän_,
     **mimen** _me_, **tumen** _te_, **yamen** _he_.
    - Niiden omistusmuodot ovat:
      **mi di** _minun_, **tu di** _sinun_, **ya di** _hänen_,
      **mimen di** _meidän_, **tumen di** _teidän_, **yamen di** _heidän_.
     - Kysyvät pronominit ovat: **ke** _mikä_ tai _kuka_, **ke di** _minkä_ tai _kenen_.
     - Persoonaton pronomini on
       **men**
       ja se vastaa suomen passiivia.
5. **Substantiivit:**
   Substantiivit ovat taipumattomia.
   Panduniassa ei ole yksikköä eikä monikkoa, sijamuotoja eikä kieliopillista sukua.
6. **Lukusanat:**
   Perusluvut ovat:
       - 0 **siro**, 1 **un**, 2 **du**, 3 **tri**, 4 **chatre**, 5 **penta**, 6 **luku**,
         7 **sete**, 8 **bato**, 9 **tisa**, 10 **des**.
       - Kymmentä suuremmat: 11 **des un**, 12 **des du**, 13 **des tri**, jne.
       - Kymmenet: 20 **du des**, 30 **tri des**, 40 **chatre des**, etc.
       - Sadat: 100 **un cen**, 200 **du cen**, 300 **tri cen**, etc.
       - Tuhannet: 1000 **un kilo**, 2000 **du kilo**, 3000 **tri kilo**, etc.
       - Järjestysnumerot muodostetaan sanan **me** avulla:
         **un me** (ensimmäinen), **du me** (toinen), **tri me** (kolma), jne.
7. **Adjektiivit ja adverbit:**
   Adjektiivit ja adverbit ovat muodoltaan samanlaisia.
   Yhdessä niitä kutsutaan määritteiksi.
   Ajektiivimääritteen paikka on ennen substantiivia ja adverbimääritteen ennen verbiä.
    - **un rapide loga**
      – Nopea puhe.
    - **tu rapide loga.**
      – Sinä nopeasti puhut.
8. **Verbit:**
   Verbit ovat taipumattomia.
   Ne eivät taivu persoona-, aika- taikka tapamuodoissa.
   Persoona ilmaistaan persoonapronominilla.
   Aika ilmaistaan apuverbeillä.
    - **zai** ilmaisee meneillään olevaa toimintaa.
    - **leu** ilmaisee tehtyä toimintaa, joka vaikuttaa kuluvaan hetkeen.
    - **pas** ilmaisee tehtyä toimintaa, joka ei enää vaikuta kuluvaan hetkeen.
    - **vil** ilmaisee tulevaa toimintaa.
10. **Sanajärjestys:**
    - Lauseen sanajärjestys on subjekti–verbi–objekti.
      Samaa sanajärjestystä käytetään sekä väittämissä että kysymyksissä.
    - Passiivi muodostetaan apuverbillä **be**.
      Saman vaikutelman voi luoda myös persoonattomalla pronominilla **men**.
        - **pandunia be loga.**
          – Panduniaa puhutaan.
        - **men loga le pandunia.**
          – Ihmiset puhuvat panduniaa.
    - Aktiivisen verbin objekti voi toimia seuraavan verbin subjektina.
      Tämä on ns. _saranarakenne_.
        - **mi ching tu loga le pandunia.**
          – Minä pyydän sinua puhumaan panduniaa.
    - Pronominit voi jättää pois, kun ne ovat ilmiselviä tai muuten tarpeettomia.
        - **_mi_ ching _tu_ loga le pandunia.**
          → **ching loga le pandunia.**
          – Pyydän, puhu panduniaa.
10. **Sanojen johtaminen:**
    Yhdyssanat muodostetaan asettamalla kaksi tai useampia perussanoja peräkkäin
    siten, että viimeinen sana on merkittävin.
    - **poste**
      ('posti') +
      **kasa**
      ('laatikko', 'lipas') =
      **poste kasa**
      ('postilaatikko')

