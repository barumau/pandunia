# Pandunian perusteet tiivistettynä

Pandunia on keinotekoinen kieli, jonka kielioppi on minimaalinen ja sanasto tasapuolisesti maailmanlaajuinen.

### Kirjoitus ja ääntäminen

Panduniaa kirjoitetaan äänteenmukaisella kirjoituksella,
jossa yksi kirjain tai kirjainyhdistelmä vastaa yhtä äännettä.

Vokaalit **a, e, i, o, u** äännetään niin kuin suomessa.

Konsonantit ovat:
**b**,
**ch** (äännetään kuin _tš_ sanassa _tšekki_),
**d**,
**f**,
**g**,
**h**,
**j** (kuin _dž_ sanassa _maharadža_),
**k**,
**l**,
**m**,
**n**,
**p**,
**r**,
**s**,
**sh** (kuin _š_ sanassa _šakki_),
**t**,
**v**,
**y** (kuin suomen _j_),
**z** (soinnillinen kuin englannin kielen sanassa _zoo_).

### Taipumattomat sanat

Pandunian sanat eivät koskaan taivu
– eivät edes sanaluokkaa vaihtaessaan!
Samaa sanaa voi käyttää samassa muodossa niin substantiivina, adjektiivina kuin verbinäkin.

### Persoonapronominit

| Persoona | Yksikkö           | Monikko      |
|:---------|:-----------------:|:------------:|
|          | **mi**            | **vi**       |
| 1.       | _minä_            | _me_         |
|          | **tu**            | **yu**       |
| 2.       | _sinä_            | _te_         |
|          | **da**            | **di**       |
| 3.       | _hän, se_         | _he_         |

### Peruslauserakenteita

Lauseen sanajärjestys on subjekti–verbi–objekti,
mikä on myös suomessa yleisin sanajärjestys.

**mi love tu.**
– Minä rakastan sinua.

Kieliopin rakennesanat auttavat tunnistamaan subjektin, verbin ja objektin toisistaan.
Subjekti ja objekti ovat substantiivilausekkeita, ja usein ne alkavat jollakin rakennesanalla,
kuten osoittavalla pronominilla tai lukusanalla.
Verbi on verbilauseke, ja usein se alkaa jollakin rakennesanalla,
kuten ajan, paikan tai tavan apuverbillä tai myöntö- tai kieltosanalla.
Esimerkki 1. Rakenteeltaan epätarkka lause.

    mau   yam   fish.
    kissa syödä kala
    'Kissa syö kalaa.' (merkitykseen perustuva tulkinta)
    
Esimerkki 2. Rakenteeltaan tarkka lause myöntösanan ansiosta.

    mau   ye    yam   fish.
    kissa kyllä syödä kala
    'Kissa syö kalaa.'

Esimerkki 3. Rakenteeltaan tarkka lause kieltosanan ansiosta.

    mau   no  yam   fish.
    kissa ei  syödä kala
    'Kissa ei syö kalaa.'

Esimerkki 4. Monimutkainen mutta tarkka lause.

    mi   se  frende  haf  yam   un   pai.
    minä -n  ystävä  jo   syödä yksi piirakka
    'Minun ystäväni on syönyt piirakan.'


### Kieltäminen

Kielletyn sanan eteen pannaan pikkusana **no** 'ei'.

**mi no sona.**
– Minä en nuku.  
**tu yam no von.**
– Sinä et syö ketään.

### Olla-verbi

_Olla_-verbi on panduniassa
**es**.
Sen voi jättää pois kaikista yksinkertaisimmissa lauseissa,
joissa on vain subjekti ja predikatiivi.

**mi – home.**
– Minä, ihminen.  
**mi es home.**
– Minä olen ihminen.

Sitä ei voi jättää pois verbiketjusta.

**mi van es mau.**
– Minä haluan olla kissa.  
**mi van mau!**
– Minä haluan kissan!

### Monikäyttöiset sanat

Monet sanat voivat toimia niin substantiivina, adjektiivina kuin verbinä.

Pandunian ovat monikäyttöisiä, ja sen vuoksi ne voivat joskus vaikuttaa epäselviltä suomen sanoihin verrattuna.

**da ye love mau.**
– Hän rakastaa kissaa. / Hän rakasti kissoja. / Hän tulee rakastamaan kissoja.

Virkkeen asiayhteys selkeyttää sen merkityksen:

**pre tri nen, mi have du mau e un vaf. mi have plus un fem ben. da ye love mau!**
– Kolme vuotta sitten minulla oli kaksi kissaa ja koira. Minulla oli myös tytär. Hän rakasti niitä kissoja!

### Aika

Panduniassa ei ole varsinaisia aikamuotoa.
Niiden sijasta käytetään apuverbejä ilmaisemaan ajankohtaa ja ajan kulkua.
Ajan kulkua ilmaistaan apuverbeillä
**bi**
(parhaillaan) ja
**haf**
(jo), ja ajankohtaa ilmaistaan apuverbeillä
**did**
(ennen) ja
**vil**
(tulevaisuudessa).

**mi bi love tu.**
– Minä parhaillaan rakastan sinua.  
**mi haf love tu.**
– Minä olen jo rakastanut sinua.  
**mi did love tu.**
– Minä ennen rakastin sinua.  
**mi vil love tu.**
– Minä tulen rakastamaan sinua.

### Passiivi

Passiivi muodostetaan käyttämällä apuverbiä
**be**.

**tu be love.**
– Sinua rakastetaan.  
**mi be love of tu.**
– Minua rakastat sinä.

### Muiden sanojen luonnehtiminen

Substantiivia luonnehditaan panemalla adjektiivimääre sen eteen.

**un nove love**
– uusi rakkaus  
**da hau pai**
– hyvä piirakka

Verbiä luonnehditaan panemalla adverbimääre sen eteen.
Toisinaan adverbi merkitään pikkusanalla
**li**.

**mi gud (li) vize tu.**
– Minä hyvin näen sinut.  
**tu vize li love da.**
– Sinä nähtävästi rakastat häntä.

Määreitä vertaillaan pikkusanoilla
**mor**
'enemmän, -mpi',
**mor... of hol**
'eniten kaikista, -in',
**les**
'vähemmän',
**les... of hol**
'vähiten kaikista' ja
**sim**
'yhtä, saman verran'.
Vertailukohde esitellään apusanalla
**dan**
'kuin'.

**tu es mor yun dan mi.**
– Sinä olet nuorempi kuin minä.  
**tu es mor yun dan hol.**
– Sinä olet kaikista nuorin.

### Kysyminen

Vaihtoehtokysymyksessä verbi korvataan "(verbi) **no** (verbi)" -rakenteella tai virkkeen loppuun lisätään apusana
**he**
'häh'.

**tu vize no vize mi?**
– Näetkö sinä minut?  
**tu vize mi, he?**
– Sinä näet minut, häh?

Hakukysymys muodostetaan kirjoittamalla tavallinen lause, josta korvataan kysytty asia sanalla
**kua**
'kuka, mikä, mitä'.

**tu love kua?**
– Sinä rakastat ketä?  
**tu love kua man?**
– Sinä rakastat mitä miestä?  
**kua man ye love tu?**
– Mikä mies rakastaa sinua?  
**tu love da kua li muche?**
– Sinä rakastat häntä miten paljon?

### Käskeminen

Käsky muodostetaan jättämällä subjekti pois ja aloittamalla lause verbillä.

**yam da pai!**
– Syö tämä piirakka!  
**vize da mau!**
– Katso tuota kissaa!

