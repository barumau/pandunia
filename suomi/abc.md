Pandunian äänteet
=================

Panduniaa kirjoitetaan latinalaisilla aakkosilla. Tässä on pandunian aakkoset. Alemmalla rivillä on niiden ääntämisohje kansainvälisillä äännemerkeillä.

| Pandunia: | a | b | c | d | e | f | g | h | i | j | k | l | m | n | o | p | r | s | t | u | w | x | y | z |
|-----------|---|---|---|---|---|---|---|---|---|---|---|---|---|---|---|---|---|---|---|---|---|---|---|---|
| IPA: | a | b | tʃ | d | e | f | g | h~x | i | dʒ | kʰ | l | m | n | o | pʰ | r~ɹ | s | tʰ | u | w~ʋ~v | ʃ | j | z~dz |

Panduniaa luetaan äänteenmukaisesti. Yksi äänne vastaa yhtä kirjainta ja yksi kirjain vastaa yhtä äännettä. Ääntymättömiä kirjaimia ei ole.



Vokaalit
--------

Panduniassa on viisi vokaalia. Ne äännetään samalla tavalla kuin suomessa.

    i   u
    e   o
      a


Konsonantit
-----------

    p  b  f     m  w
    t  d  s  z  n  l  r
    c  j  x        y
    k  g  h

Useimmat konsonantit äännetään kuten suomessa. Kirjainten **b, d, f, g, h, k, l, m, n, p, r, s, t** ääntäminen on tuttua ja helppoa.

Seuraavat kirjaimet äännetään eri tavalla kuin suomessa.

- **p t k** äännetään ponnekkaasti siten että niitä seuraa kuuluva puhallus: pʰa, tʰa, kʰa.
- **z** on soinnillinen S. Se siis äännetään kuten englannin sanssa _zoo_.
- **x** on niin sanottu _suhu-ässä_ eli /ʃ/. Se äännetään kuten Š sanassa _šakki_.
- **c** on /tʃ/ eli se äännetään kuin TŠ sanassa _tšekki_.
- **j** on edellisen soinnillinen muunnelma eli /dʒ/. Se äännetään kuten DŽ sanassa _džonkki_.
- **y** on I:n puolivokaali, joka vastaa suomen J:tä.
- **w** on U:n puolivokaali. Se äännetään kuten englannin W.
- **n** äännetään kielen kärjellä paitsi K:n ja G:n edellä se ääntyy äng-äänteenä samoin kuin suomessa. Yhdistelmässä **ng** myös G äännetään muttei välttämättä sanan lopussa. Esim. sana **pang** voidaan ääntää /paŋ/ tai /paŋg/.
- **'** on äänetön kirjain. Se käyttäytyy konsonantin tavoin, koska sillä on
  vaikutusta sanan painoon. Esimerkiksi sanassa **sofa'** paino on siis
  viimeisellä tavulla.

### Sanojen painotus

Paino on ennen viimeistä konsonanttia olevalla tavulla.

Esimerkkejä:

- **maw** /máw/, beng /béng/
- **komun** /komún/, **bazar** /bazár/, **kamis** /kamís/, **sofa'** /sofá/
- **nowi** /nówi/, **musike** /musíke/, **arabi** /arábi/
- **dunia** /dúnia/, **arabia** /arábia/

     dunia si momi sundar planete.  
    /dúnia sí mómi sundár planéte./

     me wanta loga komun bax, le si pandunia.  
    /mé wánta lóga komún báx, lé sí pandúnia./

     darsogur sida sa sofa'.  
    /dársogúr sída sá sofá./

## Aakkoslajit

Panduniaa kirjoitetaan tavallisesti pelkillä pienaakkosilla. Suuraakkoosia tai isoja alkukirjaimia saa käyttää erisnimissä ja lauseen alussa, mutta oikeinkirjoituksessa ei vaadita sitä.

Isot alkukirjaimet ovat tarpeettomia kolmesta syystä.

1. Kirjoitus esittää puhetta. Puheessa ei ole mitään "isoja alkuäänteitä".
2. Useimmissa maailman aakkostoissa ja kirjoitusjärjestelmissä käytetään vain yhtä kirjainlajia.
3. Pienaakkosten käyttö helpottaa asioita. Samat oikeinkirjoitussäännöt eivät ole kaikille tuttuja.

Huom! Isojen alkukirjainten käyttö ei ole väärin, sitä ei vaadita eikä siitä ole erityistä hyötyä.

Suuraakkosia käytetään kansainvälisissä lyhenteissä. Esimerkkejä: 10 Mb (des mega bit), 100 Gb (hon giga bit), 2 mm (du mili metre), 1 kJ (un kilo jul).


## Tavuttaminen

[-] Sanat voi jakaa tavuihin tavuviivalla. Tavuviiva asetetaan puhuttujen tavujen väliin.
Esim. bin, ka-fe, yu-mor, pos-ta.


## Välimerkit

[.] Piste voi olla kaikenlaisten lauseiden lopussa, myös kysymyslauseen kun siinä on kysymyssana.

[?] Kysymyslauseen lopussa voi olla myös kysymysmerkki.

[!] Huutomerkillä ilmaistaan äänekkyyttä ja painokkuutta.

[...] Kolmea pistettä käytetään keskeneräisen lauseen lopussa tai ilmaisemaan epävarmuutta.

[:] Kaksoispiste aloittaa luettelon tai selityksen.

[,] Pilkku ilmaisee lyhyttä taukoa tai erottaa lueteltuja asioita.

Epämuodollisessa tekstissä voi käyttää hyömiöitä ja hymiömerkkejä tunnetilan ilmaisemiseen. Esimerkiksi **:)** ilmaisee iloa ja **:(** ilmaisee surua.

**me wida te :)**
= Minä näen sinut.  
**me ni wida te :(**
= Minä en näe sinua.

