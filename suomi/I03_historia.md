# Pandunian historia

## Ennen panduniaa

Pandunia siemen syntyi 2000-luvun alussa,
kun kielen luoja, Risto Kupsala, kiinnostui ensin esperantosta ja sitten muista apukielistä.
Pian hän totesi, että vanhat apukielet eivät edustaneet koko maailmaa, vaan ne olivat Eurooppa-keskeisiä.

Kupsala luonnosteli oman kielen ja alkoi sitten työskennellä samanmielisten harrastajien kanssa.
Hänen ensimmäiset kumppaninsa olivat ranskalainen Florent Garet, joka loi *Luni*-nimisen kielen,
ja Japaniin asettunut yhdysvaltalainen Jens Wilkinson, joka sittemmin loi [Neo Patwa](http://patwa.pbworks.com)-nimisen kielen.

AUXLANG-postilistalla ja muilla foorumeilla hänelle tuli tutuiksi myös
Dana Nutter (Sasxsek),
Rex May ([Ceqli](http://ceqli.pbworks.com)),
Steve Rice ([Inlis](https://auxlanglab.blogspot.com)),
Dmitri Ivanov ([Lingwa de Planeta](http://www.lingwadeplaneta.info)),
Olivier Simon ([Sambahsa Mundialect](https://sambahsa.neocities.org/)),
Zeinelabidin Elhassi (Ardano)
ja Sonja Lang ([Toki Pona](https://tokipona.org/))
monen muun muassa.


## Kehitysvuodet

Kupsala keksi *pandunia*-nimen jo vuonna 2007,
mutta se oli monen vuoden ajan pelkkä nimikyltti,
jonka puitteissa hän kokeili erilaisia ideoita.

![](http://www.pandunia.info/bandir/bandera2007.gif "Pandunian lippu 2007")  
Pandunian lippu vuodelta 2007

Vasta vuonna 2012 eräät muut ihmiset kiinnostuivat panduniasta ensimmäistä kertaa toden teolla.
Kupsala julkaisi [lyhyen videon panduniaksi](https://www.youtube.com/watch?v=yfkQrdyfLcQ) vuonna 2013
näyttääkseen, miltä kieli kuulosti silloin.

![](http://www.pandunia.info/bandir/bandera2016.png "Pandunian lippu 2016")  
Pandunian lippu vuodelta 2016

Lisää ihmisiä tuli pandunian piiriin vuonna 2016,
jolloin kieli alkoi kehittyä voimakkaasti.
Pandunia sai lisää tunnettuutta vuonna 2017,
kun siitä julkaistiin artikkeli
["Pandunia, a global contact language"](https://dea.digar.ee/cgi-bin/dea?a=d&d=JVinterlinguisticatrt201705.2.5.2.4)
_Interlinguistica Tartuensis_-lehdessä
ja Kauko Kämäräisen *Keksittyjä kieliä*-kirjassa omistettiin yksi luku pandunialle.
Vuotta myöhemmin pandunia mainittiin
[Artificial Languages -artikkelissa](https://oxfordre.com/linguistics/view/10.1093/acrefore/9780199384655.001.0001/acrefore-9780199384655-e-11)
Oxford Research Encyclopediassa.

Risto teki [toisen lyhyen videon panduniaksi](https://www.youtube.com/watch?v=TgO8AwX4OCU)
vuonna 2016 näyttääkseen, miten kieli oli kehittynyt.
Alex André kuvasi [30 päivän oppimishaasteen panduniasta](https://twitter.com/XanderLeaDaren/status/1114972322157465612) vuonna 2019.
Tämä oli [pandunian 1. perusversio](https://github.com/barumau/pandunia/releases/tag/v1.1),
ja se käytti sanaluokkatunnuksia hieman esperanton tapaan.
Kieli oli kuitenkin yhä kehitysvaiheessa, ja
[toinen perusversio](https://github.com/barumau/pandunia/releases/tag/v2.1)
julkaistiin vuonna 2021 eikä siinä ollut enää sanaluokkatunnuksia.

![](http://www.pandunia.info/grafe/bandera.png "Pandunian lippu 2018")  
Pandunian lippu vuonna 2018


## Vakiintuminen

[Pandunian kolmas ja viimeinen perusversio](https://github.com/barumau/pandunia/releases/tag/v.3.0)
julkaistiin vuoden 2024 alkupuolella.
Siinä yhdistyi aiempien versioiden parhaat puolet:
kansainvälisiä sanoja mukaileva johto-oppi ja taivutuksettomaksi pelkistetty kielioppi.
Lisäksi kolmannessa versiossa useimmiten esiintyvät sanat korvattiin englantia muistuttavilla sanoilla.
Pandunia oli kehittynyt pilvilinnoja rakentavasta tekokielestä kansainvälisen englannin vakavasti otettavaksi jatkajaksi,
joka toden teolla laventaisi kansainvälistä viestintää monikulttuurisuuden suuntaan.


## Pandunia Wikipediassa

Alla on erikielisten Wikipedia-artikkelien luontivuodet.

- 2008 [esperanto](https://eo.wikipedia.org/wiki/Pandunia)
- 2016 [persia](https://fa.wikipedia.org/wiki/%D9%BE%D8%A7%D9%86%D8%AF%D9%88%D9%86%DB%8C%D8%A7)
- 2017 [kongo](https://kg.wikipedia.org/wiki/Pandunia),
       [lingala](https://ln.wikipedia.org/wiki/Pandunia),
       [volapük](https://vo.wikipedia.org/wiki/Pandunia)
- 2018 [suomi](https://fi.wikipedia.org/wiki/Pandunia),
       [interlingua](https://ia.wikipedia.org/wiki/Pandunia)
- 2019 [ranska](https://fr.wikipedia.org/wiki/Pandunia),
       [tagalog](https://tl.wikipedia.org/wiki/Pandunia)
- 2022 [espanja](https://es.wikipedia.org/wiki/Pandunia),
       [baski](https://eu.wikipedia.org/wiki/Pandunia),
       [italia](https://it.wikipedia.org/wiki/Pandunia)

