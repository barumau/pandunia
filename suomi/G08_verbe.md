
# 8. Verbit

## Yleistä

Verbi tarkoittaa tekemistä tai tapahtumista, esim. syödä, puhua, katsoa, ajatella.
Verbit ovat taipumattomia panduniassa.
Sellaiset seikat kuin persoona, aika- ja tapamuoto ilmaistaan verbistä irrallaan olevilla sanoilla
eikä taivuttamalla verbiä niin kuin suomen kielessä.

## Persoona ja luku

Verbin subjekti ilmaisee sen persoonan ja luvun.
Esimerkiksi, verbi
**es**
('olla') on samassa muodossa kaikissa persoonissa.

**_mi_ es frende.**
– Minä olen ystävä.  
**_tu_ es frende.**
– Sinä olet ystävä.  
**_da_ es frende.**
– Hän on ystävä.  
**_vi_ es frende.**
– Me olemme ystäviä.  
**_yu_ es frende.**
– Te olette ystäviä.  
**_di_ es frende.**
– He ovat ystäviä.

Subjektina voi olla myös substantiivi.

**mau es hevan.**
– Kissa on eläin.

## Ajan ja tavan ilmaiseminen

Panduniassa ilmaistaa aikaa ja tapaa apuverbeillä,
jotka ovat ennen pääverbiä.
Apuverbien keskinäinen järjestys on ajankohta, tapa ja ajan kulku.

### Ajan kohta

Pandunia ilmaistaa aikaa kahdella tavalla.
Ensimmäisellä tavalla ilmaistaan ajan kohtaa suhteessa puheena olevaan hetkeen
eli menneisyyttä, nykyisyyttä ja tulevaisuutta.
The marker
**did**
ilmaisee mennyttä aikaa,
**nau**
nykyistä aikaa ja
**vil**
tulevaa aikaa.
Ajan kohdan voi ilmaista myös erilaisilla ajan ilmauksilla, kuten *eilen*, *huomenna* ja *kaksi tuntia sitten*.

**man** ***did*** **yam ban.**
– Mies *söi* (ennen) leipää.  
**man** ***nau*** **yam ban.**
– Mies *syö* (nyt) leipää.  
**man** ***vil*** **yam ban.**
– Mies *tulee syömään* (tulevaisuudessa) leipää.

Menneisyyden tuleisuus voidaan ilmaista kahdella ajankohdan apuverbillä.

**man** ***did vil*** **yam ban.**
– Mies *aikoi* (menneisyydessä) *syödä* (tulevaisuudessa) leipää.


### Ajan kulku

Ajan kulkua eli aspektia ilmaisevilla apuverbeillä ilmaistaan tekemisen kestoa ja vaikutusta ajan virrassa.
Panduniassa on kaksi ajan kulkua ilmaisevaa apuverbiä
**bi** ja **haf**.

Apuverbi
**bi**
ilmaisee, että tekeminen on meneillään puheena olevalla hetkellä.
Puheena oleva hetki voidaan ilmaista ajankohdan apuverbillä.

**man** ***bi*** **yam ban.**
– Mies oli tai on syömässä leipää.  
**man** ***did bi*** **yam ban.**
– Mies oli syömässä leipää.  
**man** ***nau bi*** **yam ban.**
– Mies on syömässä leipää.  
**man** ***vil bi*** **yam ban.**
– Mies tulee olemaan syömässä leipää.

Apuverbi
**haf**
ilmaisee, että tekeminen on päättynyt
ja sen seuraukset vaikuttavat puheena olevaan hetkeen.
Puheena oleva hetki voidaan ilmaista ajankohdan apuverbillä.

**man** ***haf*** **yam ban.**
– Mies oli tai on syönyt leipää.  
**man** ***did haf*** **yam ban.**
– Mies oli syönyt leipää.  
**man** ***nau haf*** **yam ban.**
– Mies on syönyt leipää.  
**man** ***vil haf*** **yam ban.**
– Mies tulee olemaan syönyt leipää.


### Konditionaali

Konditionaali eli ehtotapa ilmaisee, että teko tai tapahtuma riippuu toisesta teosta tai tapahtumasta.
Konditionaalia ilmaistaan panduniassa apuverbillä
**vud**,
mikä vastaa suomen kielen verbin *isi*-muotoa.
Sitä käytetään sekä päälauseessa että alisteisissa sivulauseissa.

**mi** ***vud*** **van yam.**
– Minä haluaisin syödä.  
**mi** ***vud*** **go to Dubai.**
– Minä menisin Dubaihin.  
**mi** ***vud*** **go, if tu vud las mi.**
– Minä menisin, jos sinä päästäisit minut.  
**tu no** ***vud*** **es suka, if mi** ***vud*** **go.**
– Sinä et olisi iloinen, jos minä menisin.


